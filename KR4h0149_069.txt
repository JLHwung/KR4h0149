# -*- mode: mandoku-view; -*-
#+TITLE: 皇清文穎
#+DATE: 2015-08-25 00:42:26.038534
#+PROPERTY: ID KR4h0149
#+PROPERTY: BASEEDITION WYG    
#+PROPERTY: JUAN 卷六十九
<pb:KR4h0149_WYG_069-1a>¶
欽定四庫全書¶
皇清文頴卷六十九¶
　詩¶
　五言律詩¶
恩賜御書詩扇和家學士　　　　　　夸　岱¶
遥念頒宫扇¶
君恩正及時炎凉随手變寵渥但心知月展庖羲畫風¶
生大舜詩應憐披拂好秋意尚遲遲¶
<pb:KR4h0149_WYG_069-1b>¶
　　大凌河應¶
制　　　　　　　　　　　　　　　夸　岱¶
大凌河上水猶自起悲聲曾以三千衆來摧百萬兵(明/洪)¶
(承疇統十三萬兵/號百萬破於此地)指揮欽¶
聖畧駕馭盡羣英吾祖擒明將奇勲一箭成¶
　南苑晚雪應¶
制　　　　　　　　　　　　　　　法　海¶
文囿停¶
<pb:KR4h0149_WYG_069-2a>¶
鑾日同雲簇暮天銀花符瑞臘玉粒兆豐年¶
睿藻歌宜麥天心重力田由來勤恤意憂樂萬民先¶
　　從¶
幸揚州天寧寺應¶
制　　　　　　　　　　　　　　　法　海¶
彩仗臨仙梵香帆引鳳舸由來竹自好况復雨中過春¶
日鶯花盛詩人禪衲多扈遊分賦日天籟發高歌¶
聖駕南廵閱河省方布德詩四首　　　陳　璋¶
<pb:KR4h0149_WYG_069-2b>¶
仙仗出神京春風拂斾旌河氷正月泮¶
輦路百花迎下采臣工議遥知父老情¶
恩膏萬方洽先到闔閭城¶
黄河天上落淮水地中分雪浪翻紅日風濤卷白雲疇¶
咨堯慮切荒度禹功勤萬世平成績安瀾荷¶
聖君¶
帝燭窮簷隱眞同日月高繹騷防吏卒供億恤秋毫¶
天語聞㕓市民情望羽旄官箴須共恪莫負¶
<pb:KR4h0149_WYG_069-3a>¶
聖心勞¶
舊日繁華俗甄陶藉化工服疇敦本計師儉返淳風¶
聖德如天大陽春與物同九州齊擊壤¶
帝力洵無窮¶
　　恭擬初夏新晴較射　　　　　　汪士鋐¶
較射及新晴風清畫鼓聲弸雲近日麗的暈入花明飲¶
羽三聯妙鳴弓叠中驚¶
聖朝方教讓決拾敢誰争¶
<pb:KR4h0149_WYG_069-3b>¶
　　春日侍直¶
　暢春園卽事四首　　　　　　　　張廷玉¶
侍値蓬山側春光又一年綠蕪酣宿雨紅杏破輕烟燕¶
羽穿簾幕禽聲答管絃攤書忘晝永鐘漏隔花傳¶
靈臺風物好和氣自成春在藻魚吹浪銜芝鹿近人繁¶
花迎翠輦芳草藉雕輪最愛尋芳蝶蹁躚趂釣綸¶
錦石橋邊路簪毫日日過柳陰春水曲花外暮山多雨¶
洗檀欒竹風流窈窕蘿銀河天上瀉下界沐宏波¶
<pb:KR4h0149_WYG_069-4a>¶
閒堦容小立露草有餘芬松影團成幄花光散作雲遠¶
霞高處見清籟靜中聞徙倚牕前石衣沾紫蘚紋¶
　　乾隆三年¶
聖主躬耕耤田詩六首(有序/)　　　　　張廷玉¶
　　欽惟我¶
皇上¶
　治應璇圖¶
　功調玉燭¶
<pb:KR4h0149_WYG_069-4b>¶
　紹重熙之統緒¶
　昭廣運之精神學耨仁耕法乾行而不息春生夏長¶
　　符厚載以無疆¶
德意滂流¶
恩膏淪浹萬方在宥彌深宵旰之憂勤六府孔修惟冀¶
　　雨暘之時若¶
頒來綸綍疇咨何啻於再三¶
賜出金錢賑恤已逾於萬億薄海戴解推之德敷天蒙¶
<pb:KR4h0149_WYG_069-5a>¶
　　樂育之休猶復¶
厪念田功經心穡事卜上辛而祈榖諏吉亥以¶
躬耕常伯陳儀甸師贊事爐烟夜泛方廻扇影於¶
　齋宫漏箭晨催蚤聽¶
　鑾鳴於¶
御路和風卷斾林靄光浮澍雨隨車土膏脉起千官劍¶
　　珮掩映於烟村露墅之間七校驊騮蹀&KR0604;於麥壠¶
　　桑畦之畔言循紫陌載¶
<pb:KR4h0149_WYG_069-5b>¶
涖靑壇修祀事於先農致齋心於后稷香飄寳篆瞻淑¶
　　氣之氤氳樂按雲琅聽仙音之縹緲潔粢盛而告¶
　　偹神降康年陳酒醴以居歆¶
帝膺福祉遂乃更衣大次秉耒中田服蒼犗以遄來隨¶
　　紺轅而逓進杏花旖旎遍拂¶
　珠旒菖葉紛敷親承¶
　玉趾靑箱啓處播嘉種以蕃昌黛耜移時敷上腴之¶
　　沃衍¶
<pb:KR4h0149_WYG_069-6a>¶
皇心無已數寧限於三推禮制有經功更勤於一墢爰¶
　　停縹軛旋¶
陟丹臺觀禹甸之畇畇樂周原之膴膴載芟載柞公卿¶
　　班爵以服疇曰畬曰菑兆庶赴功而終畝恍見烟¶
　　蓑雨笠繪無逸以成圖如親蔀屋茅簷譜豳風而¶
　　入頌¶
宸𠂻用豫衆志咸孚乃瞻¶
北闕以言旋猶顧東郊而在目靑圻赤壤均沾¶
<pb:KR4h0149_WYG_069-6b>¶
帝澤無私白叟黄童共識¶
天顏有喜自此膏流¶
御廩屢豐占婦子之寧行看粟滿神倉¶
　繁祉錫曾孫之嘏臣廷玉情深望歲功愧爲霖授耒¶
　　當年親睹艱難之業扶輪此日欣瞻繼述之隆敬¶
　　獻蕪詞用揚休美五日風十日雨長符有道之¶
　昌期千斯倉萬斯箱永卜太平之¶
　景運詩曰¶
<pb:KR4h0149_WYG_069-7a>¶
宣室勤民事春郊駕¶
六龍占辰周太史撰器漢司農翠幕連雲布靑壇列¶
陛重下方頻送喜耕鑿盡¶
堯封¶
給復頻年¶
詔敷天雨露滋農方儲九稔¶
帝更念三時警蹕傳宫正催耕掌甸師紺轅行漸近春¶
意滿東菑¶
<pb:KR4h0149_WYG_069-7b>¶
縹緲雲韶曲朱衣引就班公卿隨¶
鳳蓋父老拜¶
龍顏繡壤扶犂去芳疇布種還太和彌宇宙¶
宵旰尚思艱¶
瑞雨飄林際千邨極望同西山嵐翠合南畝土膏融笠¶
影秧田水歌聲柳岸風¶
皇情多悦豫秀麥倍靑蔥¶
終畝方¶
<pb:KR4h0149_WYG_069-8a>¶
旋斾如䋲砥道平草㾗抽紺甲禽語囀倉庚¶
帝德崇無逸¶
天心鑒至誠雨暘看應候歲歲咏坻京¶
勞酒先霑¶
賜觴行近¶
御筵調羮慚燮理珥筆幸承宣世已登三五人忻取十¶
千願將神保惠敷錫遍垓埏¶
　　恭和¶
<pb:KR4h0149_WYG_069-8b>¶
御製咏竹元韻　　　　　　　　　　鄂爾㤗¶
萬竿蔽千畝深翠纈繁陰自有鳳鸞集曾無苔蘚侵虛¶
中涵妙理疎節動高吟日月移寒暑終年祗此心¶
　　敬和¶
御製六月十八日初霽恭侍¶
皇太后園中遊賞元韻　　　　　　　鄂爾泰¶
蘭殿¶
慈暉永龍池霽景多¶
<pb:KR4h0149_WYG_069-9a>¶
一人崇色養六月紀歡歌花笑鳥爭舞荷香魚戲過驪¶
珠四十顆手捧樂云何¶
　　熱河紀事八首　　　　　　　　勵廷儀¶
蜿蜒環翠嶺高下建¶
宫垣拱極千山伏朝宗萬壑尊邊陲天廣大民物日孳¶
蕃總被陽和澤冬泉水自溫¶
地占佳山水¶
離宫闢一隅花繁憐溜暖榖稔喜田腴¶
<pb:KR4h0149_WYG_069-9b>¶
宵旰只民事官曹必汝俞孰云萬方遠呼吸念肥癯¶
風土敦龎地天敎界兩京湖山據勝景圖繢錫嘉名花¶
比蜀中錦禽欺隴上鸚幾回登島嶼不復羡崑瀛¶
好景¶
帝開先從遊踰十年鹿鳴窺舞鶴魚躍狎飛鳶船舫廻¶
蘭棹驊騮立錦韉㑹邀¶
天一盻萬象解登仙¶
屋斜無定向隨意築林邱城市千峯逼山村萬井稠有¶
<pb:KR4h0149_WYG_069-10a>¶
居仍逆旅無客是閒遊伏暑崇朝雨凄然敵九秋¶
清切依¶
山殿𢎞文啓别廬溪雲霑硯席巖翠滴衣裾旣愜烟霞¶
性重棲鸞鳳居自慚還自喜故舊得應徐¶
數來山厭熟屢僦愛居新¶
行闕羅英彥晨星數舊臣合圍窺苑樹刺眼嘆花身珥¶
筆人垂老重番扈¶
北廵¶
<pb:KR4h0149_WYG_069-10b>¶
雲歸山雨足風泛藥苗香退食從容後時鮮次第嘗南¶
榮施翠箔北戸展書牀一卷眞消受翛然六月凉¶
恩賜砥石山綠硯一方　　　　　　　勵廷儀¶
良硯頒詞館殊榮滿藝林雅能隨珥筆時復伴淸吟質¶
潤神逾靜光凝湼不侵千秋資利用從此礪臣心¶
萬壽詩六首　　　　　　　　　　　蔣廷錫¶
帝德超千古斯文邁百王典謨同¶
睿製雲漢仰¶
<pb:KR4h0149_WYG_069-11a>¶
宸章麗日輝堯殿薰風集舜廊萬年調玉燭擊壤咏時¶
康¶
覆載同天地¶
皇心本至公法寛皆樂土租免屢年豐戸戸陽春裡人¶
人化日中¶
聖恩無以報三祝效呼嵩¶
上苑鶯啼日宫墻柳綠時燭花翻壽字階草結神芝北¶
闕迎仙馭南山進玉巵祥雲開雉扇端拱美無爲¶
<pb:KR4h0149_WYG_069-11b>¶
初日曈曈曉龍樓曙色開景星明北極紫氣滿東來玉¶
帛陳閶闔冠裳列上台萬方齊拜舞歡忭動春雷¶
春色蓬萊闕金爐起瑞烟瑶光十四月椿樹八千年舞¶
鳳歌瓊席輕花拂¶
御筵從臣皆飲德相與醉鈞天¶
聖代禎祥集山川報太平碧桃迎日艶垂柳颺波晴紫¶
霧金門靄紅雲玉殿明無疆歌¶
萬壽功德大難名¶
<pb:KR4h0149_WYG_069-12a>¶
　　恭和¶
聖製初夏新晴較射　　　　　　　　蔣廷錫¶
綠草射塲平西山乍雨晴角弓開月影飛羽勁風聲手¶
敏頻穿鵠心和不失正雍容揖讓意觀德協¶
皇情¶
　　湯泉　　　　　　　　　　　　蔣廷錫¶
白石丹砂水延年並菊泉陽從天性發暖得地功全氣¶
蘊千山雨膏流萬頃田湯盤有述作¶
<pb:KR4h0149_WYG_069-12b>¶
聖德日乾乾¶
恩頒¶
御苑各色牡丹敬讀¶
聖製恭賦　　　　　　　　　　　　蔣廷錫¶
選取名花種移將¶
御苑栽萬枝雲錦合五色畫屏開深淺隨風見高低映¶
月來¶
皇情吟咏處草木感¶
<pb:KR4h0149_WYG_069-13a>¶
恩培¶
聖壽萬年詩八首　　　　　　　　　查愼行¶
瑞靄凝¶
丹陛祥烟䕶¶
紫宸萬年三月節四海一家春禮樂調元化謳歌属¶
聖人敷天多望¶
幸特爲舉時廵¶
睿慮周遐邇¶
<pb:KR4h0149_WYG_069-13b>¶
皇猷冠古今堯堦三尺土舜樂五絃琴¶
德自重熙洽¶
恩因壽愷深萬方均雨露造物本無心¶
見説山東叟欣觀德化成蠲租憐嵗儉賜粟惠春耕不¶
息天行健無私帝好生活人踰百萬軫䘏荷¶
皇情¶
翠岫三千丈崔嵬上岱宗金泥除漢策玉檢陋秦封旂¶
拂天門樹雲開日觀峯仙山留五老擁蓋候¶
<pb:KR4h0149_WYG_069-14a>¶
飛龍¶
川岳懷柔後乾坤奠麗中安流歸¶
聖算平土奏¶
神功桑柘連村遠來牟接畛同不敎傳警蹕到處聽呼¶
嵩¶
一覽江天濶長流¶
聖澤深晴霞開海面塔火照波心¶
御墨蛟龍勢仙韶鸞鶴音扶桑占喜氣來徃快登臨¶
<pb:KR4h0149_WYG_069-14b>¶
千頃玻璃色重爲¶
明聖開¶
奎章懸日月¶
睿藻煥樓臺桃柳乗時放烟波拂棹來湖山眞有幸直¶
似小蓬萊¶
秦淮民望切歸路又重經二水春波綠三山爽氣靑香¶
烟迎不斷¶
翠輦過還停愛戴心如一爭看萬壽屏¶
<pb:KR4h0149_WYG_069-15a>¶
　　五月五日侍直¶
　暢春園䝉¶
恩賜饌恭紀二首　　　　　　　　　錢名世¶
榴火朱明節蓬山紫府天膏分¶
仙鼎味香帯¶
御厨烟蒸暑消淸籞¶
恩波湛玊泉侍臣俱飽德異數一時傳¶
别苑塵氛外靈池嶺翠旁有花皆向日無樹不招凉綵¶
<pb:KR4h0149_WYG_069-15b>¶
縷千絲細蒲根九節香天中開午運霽景正舒長¶
　¶
　¶
　¶
　¶
　¶
　¶
皇清文頴巻六十九¶
