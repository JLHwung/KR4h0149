# -*- mode: mandoku-view; -*-
#+TITLE: 皇清文穎
#+DATE: 2015-08-25 00:42:26.359836
#+PROPERTY: ID KR4h0149
#+PROPERTY: BASEEDITION WYG    
#+PROPERTY: JUAN 卷八十五
<pb:KR4h0149_WYG_085-1a>¶
欽定四庫全書¶
皇清文頴卷八十五¶
　詩¶
　七言律詩¶
　　乾隆四年¶
聖駕南苑大閲恭紀四首　　　　　徐元夢¶
盛世休和景命隆¶
皇風淪浹遍寰中遐哉山海梯航至乆矣¶
<pb:KR4h0149_WYG_085-1b>¶
尊親覆載同¶
聖主檢身勤夙夜¶
帝心無逸詰兵戎恭逢干羽虞廷化江漢何須贊武功¶
先期瑞雪報初晴¶
仙仗遙臨淑氣迎南苑烟開屯虎旅崇䑓日朗耀龍旌¶
已知師律符臧吉試聽輿人頌¶
聖明見説¶
秉旄廵壁壘六軍挾纊動歡聲¶
<pb:KR4h0149_WYG_085-2a>¶
弧矢神威自昔留弛張兼用¶
睿謨周因承累洽重煕業益謹容民畜衆謀陟迹書稱¶
揚武烈綏邦詩頌屢豐休¶
皇心端為幾康凛共仰¶
垂衣肅冕旒¶
下武周詩溯哲王欽惟¶
列聖在穹蒼¶
皇躬作配昭孚式¶
<pb:KR4h0149_WYG_085-2b>¶
帝命靈承豈泄忘起沛遺昆皆虎拜大蒸世胄盡鷹揚¶
老臣筋力慚陪從心切¶
鸞旂豹尾傍¶
聖駕南苑大閲恭紀四首　　　　　　福　敏¶
休祥奕葉慶重輝景命祗承式九圍澤潤衢樽聞擊壤¶
歌傳軒陛仰¶
垂衣¶
明堂脱劍銷兵氣象譯輸琛慕¶
<pb:KR4h0149_WYG_085-3a>¶
德威吉日蒐苖遵舊典吾¶
皇神武嗣¶
前徽¶
鳴笳¶
清蹕白旄揚曙色遥分組練光絡繹征徒趨甫草嵯峨¶
石鼓勒岐陽雍容但順三驅禮節制寜誇七校長簡練¶
元戎昭¶
聖武¶
<pb:KR4h0149_WYG_085-3b>¶
威靈旁暢入遐方¶
風雲¶
南苑䕶高䑓¶
御駕親臨八陣開金勒傳符徵頗牧彩毫分簡命鄒枚¶
林披餘雪寒光薄律轉初陽暖氣來大典新成歌大武¶
朱干玉戚共昭回¶
翠葆雲旓夾路迎¶
天門回輦日初晴鐃歌朱鷺軍容壯瑞應騶虞德化成¶
<pb:KR4h0149_WYG_085-4a>¶
本為師田昭禮讓遂因旗物辨聲名歡情旁洽¶
皇風暢經緯鴻猷屬¶
聖明¶
聖駕南苑大閲恭紀四首　　　　　　徐　本¶
瑞雪凝輝協仲冬乗時行狩整軍容屯雲虎旅排千帳¶
閃日龍旂下¶
九重赫濯聲靈皆典則覲揚¶
光烈倍嚴恭良辰扈從趨南苑萬姓讙闐喜氣濃¶
<pb:KR4h0149_WYG_085-4b>¶
文治休明冠百王詰戎禮舉道彌光折衝樽俎由¶
淵黙揮霍風雲合¶
昊蒼就位金貂都鶴立分行羽騎各鷹揚恭承大閲隨¶
清蹕森肅威儀網在綱¶
萬壑龍吟畫角催臨觀¶
親上晾鷹䑓五兵器習光於電八陣形開奮若雷預備¶
㡬曾忘偉畧承平自昔飬雄材請㸔白羽頻穿札首應¶
騶虞樂節來¶
<pb:KR4h0149_WYG_085-5a>¶
聖武初隨節候宣¶
宸章早共日星懸要知祝網開三面未異垂裳拂五絃¶
比戸恬熙胥有象羣方清晏鎮無邊禁中頗牧臣何敢¶
羽舞忻歌億萬年¶
聖駕南苑大閲恭紀四首(有序/)　　　　陳世倌¶
　　洪惟我¶
皇上天錫勇智表正萬邦文德宣昭武功丕著爰於乾¶
　　隆四年冬至月舉行大閲禮六師歡騰萬民忭舞¶
<pb:KR4h0149_WYG_085-5b>¶
　　(臣/)世倌謹稽首拜手而颺言曰禮有六而軍禮其¶
　　一軍有五而大閲為要周官大司馬中春教振旅¶
　　中夏教茇舍中秋教治兵惟中冬農事已隙則通¶
　　三時之教而並舉焉是謂大閲葢承平之時行大¶
　　閲之禮以簡擇之則以别材力之強弱技藝之能¶
　　否心志之離合由是兵知將意歩伐疾徐有節攻¶
　　戰進取有方此聖帝哲王所以義取師貞而威武¶
　　震叠於天下也¶
<pb:KR4h0149_WYG_085-6a>¶
皇上膺¶
上天之眷佑承¶
列祖之鴻庥内寜外順遠至邇安然猶不忘武備¶
命所司具儀集諸軍於南苑之原是日也瑞雪初晴風¶
　　和日曜¶
皇上親擐甲胄指授方畧諸王大臣環侍左右都統將¶
　　領督帥歩伍威儀悉備少長咸列訓以鸛鵞魚麗¶
　　之形導以折衝擊刺之法龍翔鳥飛行陣肅也霆¶
<pb:KR4h0149_WYG_085-6b>¶
　　激電騖卒徒奮也萬鏃齊發角射藝也六軍羅拜¶
　　効嵩呼也師整而堅士閑而鋭赫赫厥聲濯濯厥¶
　　靈周禮所謂寓軍政於四時之田而戒衆旅修戰¶
　　法獨詳於中冬之大閲者惟今日¶
聖天子之舉行大典為然夫豈上林之射昆明之習驪¶
　　山之講所可同日而語哉臣竊惟文德大備於成¶
　　周而陳兵講武自永清大定以後未嘗廢而不舉¶
　　其在成王蒐岐陽而㑹諸侯亦越宣王因田獵而¶
<pb:KR4h0149_WYG_085-7a>¶
　　選車徒一時臣工若史佚史克吉甫仍叔莫不作¶
　　為詩歌以羙其上鋪張揚厲俾薄海億兆人庶共¶
　　覩太平鴻烈臣幸際誕敷載纘之時敢忘貍首騶¶
　　虞之義謹賦四章以抒忱悃召穆公曰天子萬年¶
　　周文公曰綏厥兆民是乃臣矢音遂歌之㣲忱云¶
　　爾¶
六合塵清紀¶
帝功更從吉戊講車攻¶
<pb:KR4h0149_WYG_085-7b>¶
鑾輿曉引曈曨日彩仗晴飄廣莫風陣列千軍鐃吹震¶
營開萬騎角聲雄臣民共仰¶
天威肅却在陽和大化中¶
曉移行幄向閑田¶
駕近遥聞警蹕傳禾稼秋登開禹甸郊原氣肅朗¶
堯天驊騮競騁三花鬛霹靂爭飛七寳鞭越棘大弓¶
親命中星輝五曜協珠聯¶
雲麗層霄舜日光六師遙認¶
<pb:KR4h0149_WYG_085-8a>¶
赭袍黃龍驤肅肅魚成隊虎衛森森雁列行¶
頒賚盡叨三日酺呼嵩羣祝萬年觴不忘武備勤¶
宵旰獵碣岐陽未足方¶
戎政修明典禮成¶
聖人講武協師貞要令寰海安耕鑿淨挽天河洗甲兵¶
列祖垂謨隆繼述萬方樂業享昇平拜颺願托臯賡後¶
文教遐宣慶永清¶
聖駕南苑大閲恭紀四首　　　　　　尹繼善¶
<pb:KR4h0149_WYG_085-8b>¶
六琯葭飛萬物春¶
詔傳閲狩肅清塵¶
金輿赤羽雲中出銀甲朱斿仗外陳文德覃敷光正遠¶
武功丕振烈尤新紹¶
庭不盡憂勤意¶
睿藻先教示近臣¶
晾鷹䑓逈接層霄虎帳開時直斗杓¶
玉座高臨虬纛整軍營徧歴馬蹄遙千山瑞雪連天淨¶
<pb:KR4h0149_WYG_085-9a>¶
四野和風應候調建旐設旄循舊典非徒摶獸咏於苖¶
南苑晴暉向曉開旌旗簇簇陣雲堆驅馳變化龍驤奮¶
歩伐從容羽騎廻有喜¶
天顔敷雨露無譁軍令肅風雷¶
熙朝不廢修戎事赫濯聲靈萬國來¶
夏諺於今意自親吾休吾助賴遊巡歡聲挾纊回陽律¶
喜氣投戈洽兆民文囿騶虞仁最&KR0270;禹階干羽化彌淳¶
颺言更進無荒戒憂樂關心仰¶
<pb:KR4h0149_WYG_085-9b>¶
一人¶
聖駕南苑大閲恭紀四首　　　　　　留　保¶
貔貅百萬衛神州¶
法駕風清十二斿¶
輦路遙連黃道正¶
御爐徐引瑞烟浮握機一卷承皇古顯比三驅卜大猷¶
武備修明全盛日黎元額手慶¶
宸游¶
<pb:KR4h0149_WYG_085-10a>¶
轟雷掣電火連營疊礮叢鎗共一聲響徹八門開¶
紫極雲排兩翼現金城¶
神弓自教諸軍射¶
御馬常先衆騎鳴甲胄詩書䨇濟羙吾¶
皇智勇是天成¶
賜酺有¶
詔出¶
離宫甲士歡騰列拜中幸際太平瞻典禮不徒大武象¶
<pb:KR4h0149_WYG_085-10b>¶
神功先春暖挹三陽麗積雪光涵萬斾紅如虎六師齊¶
挾纊鐃歌聲裏仰¶
鴻濛¶
元靈邃閣倚南潯¶
駐蹕時懐作述心詩繼¶
仁皇同典訓業遵¶
列祖並高深武功文德垂金鑑緯地經天作¶
寶箴慚愧(小臣/)踈筆陣敬從颺拜頌咸臨¶
<pb:KR4h0149_WYG_085-11a>¶
聖駕南苑大閲恭紀六首　　　　　　田　懋¶
聖人恭已邁垂裳¶
鸞輅時廵闢九閶¶
文德覃敷歌鳳翽¶
武功聿奮重鷹揚爰徴月令諏良日更考天心應一陽¶
華葢平臨行漏轉惟聞複道㪚奇香¶
日麗金門淑氣通旋移仙仗向¶
帷宫三時務畢知民樂六出祥呈識歲豐霽色千郊平¶
<pb:KR4h0149_WYG_085-11b>¶
輦路晴烟九陌轉和風始知¶
帝力難名處只在衢歌夏諺中¶
璚宇琳宫締構宏¶
聖心欽若轉屏營紹庭永矢羮墻慕景行彌深繼述情¶
丕顯丕承崇¶
往烈一逰一豫厪民生¶
宸章題處星辰麗糺縵卿雲得載賡¶
行營肅穆廣塲開¶
<pb:KR4h0149_WYG_085-12a>¶
清蹕傳宣¶
萬乗來虹曵旌旄輝五色雲屯壁壘應三才干矛森處¶
明於電鉦鼓喧時隠若雷歩伐止齊嚴紀律日華深捧¶
晾鷹䑓¶
角力呈材士氣揚桓桓虎旅盡騰驤紛紜騎擁風雲轉¶
燦爛鋒生斗宿芒弓挽六鈞驚霹靂矢穿七札靖欃槍¶
太平休養軍多暇武節遐宣¶
國運昌¶
<pb:KR4h0149_WYG_085-12b>¶
天厨頒賜飫芳鮮抃舞雍容奏凱旋地逈正宜呼俊鶻¶
風微不用載鳴鳶折衝樽爼非忘戰賞獲論功在得賢¶
何幸(小臣/)觀盛禮還期¶
夙夜懋乾乾¶
聖駕南苑大閲恭紀二首　　　　　　塞爾赫¶
雪晴南苑淨氛埃大閲欽瞻¶
萬乗來颯㳫羽林皆虎旅騰驤寳騎盡龍媒禮崇舊典¶
三驅洽旂展鮮雲八陣開文化更忻兼武畧¶
<pb:KR4h0149_WYG_085-13a>¶
親臨指授迅風雷¶
一聲清蹕肅連營赫赫河魁太乙兵七校按行分雁翼¶
五雲作隊引¶
龍旌霜原日霽吳戈耀坰野風飛夏箭鳴¶
神武作君欽¶
廟算丕揚謨烈慶昇平¶
聖駕南苑大閲恭紀二首　　　　　　呂耀曾¶
乘時閲狩重三驅¶
<pb:KR4h0149_WYG_085-13b>¶
法駕龍驤徧九衢析羽旌門昭¶
聖武擁麾幄殿肅¶
皇圖千官鵠立霜戈耀¶
萬乘雲屯玉甲趍¶
繼述同符遵典禮覲光揚烈顯訏謨¶
風和雪霽動輕寒¶
聖主臨軒七校團¶
德耀兩階光舜日典昭九伐凛周官¶
<pb:KR4h0149_WYG_085-14a>¶
琳瑯珠玉揮毫見龍虎風雲列陣看共仰¶
天威顔咫尺呼嵩舞忭奉¶
宸懽¶
聖駕南苑大閲恭紀四首　　　　　　張廷璐¶
昇平職貢九垓同武備時修厪¶
聖衷雲集千官趨帳殿星羅萬象䕶¶
行宫旌旄色漾和風裏鎧甲光生麗日中畫鵠初陳飛¶
赤羽¶
<pb:KR4h0149_WYG_085-14b>¶
君王親引六鈞弓¶
畿南冬狩敞軍營¶
輦路新開玉勒行羽衛森嚴環列宿花驄蹀躞導前旌¶
龍驤自昔稱中壘虎旅由來重禁兵咫尺¶
天威叨指顧期門甲士倍光榮¶
野曠沙平㪚馬蹄雕戈畫㦸擁東西烟光匝地千聲合¶
鼙鼓臨風萬隊齊氣壯六軍騰虎豹旂分八校耀虹霓¶
武功文德兼¶
<pb:KR4h0149_WYG_085-15a>¶
昭代久已車書達象鞮¶
羽林夙昔荷¶
恩殊簡閲尤沾雨露濡¶
賜帑更頒天庾粟傳餐同飽大官厨長楊漢苑誇逰獵¶
甫草周原記選徒何似¶
聖朝隆典禮歡聲雷動遍¶
堯衢¶
聖駕南苑大閲恭紀四首　　　　　　吳應棻¶
<pb:KR4h0149_WYG_085-15b>¶
畿南雲氣接¶
宸居東望扶桑掛日車天意放晴迎¶
玉輅山容展黛拱¶
金輿城鴉有隊隨陽舞苑桞無言待臘舒今夜滹沱應¶
解凍百靈環衛翼¶
周廬¶
元靈宫闕倚崔嵬賡和¶
奎章頃刻裁龍虎氣從千帳出鳳鸞聲自九天來簫韶¶
<pb:KR4h0149_WYG_085-16a>¶
已奏平成業鼙鼓還思將帥才百里萊田標似錦列營¶
齊對晾鷹䑓¶
貔貅十萬耀戎裝共仰¶
龍鱗照日光馬控流星紅赭汗弓開滿月綠穿楊旂稍¶
風颭花千簇鹿角雲排卦八方兩翼中間羅萬象¶
盛朝軍制邁軒黃¶
恩綸大賚羽林軍踴躍歡聲動地聞將士渥沾三日宴¶
山河底定萬年勲陋他漢武金鐃曲拓得周宣石鼓文¶
<pb:KR4h0149_WYG_085-16b>¶
大狩禮惟司馬職葵心一㸃捧紅雲¶
　¶
　¶
　¶
　¶
　¶
　¶
皇清文頴巻八十五¶
