# -*- mode: mandoku-view; -*-
#+TITLE: 皇清文穎
#+DATE: 2015-08-25 00:42:25.356841
#+PROPERTY: ID KR4h0149
#+PROPERTY: BASEEDITION WYG    
#+PROPERTY: JUAN 卷三十七
<pb:KR4h0149_WYG_037-1a>¶
欽定四庫全書¶
皇清文頴巻三十七¶
　頌¶
　　日月合璧五星聫珠頌(有序/)　　　張廷玉¶
　　(臣/)聞太平垂象萬年開昌熾之休至徳召祥八表¶
　　錫清寧之福察璿璣以齊七政治協人時握金鏡¶
　　而式九圍道孚帝載是以兩儀順序綿景祐于皇¶
　　家五緯成文燭榮光于盛世連珠合璧焜燿唐虞¶
<pb:KR4h0149_WYG_037-1b>¶
　　聚井會奎輝煌漢宋考鴻編之紀瑞傳奕葉以流¶
　　芳欽惟我¶
皇上¶
表正建中¶
重華復旦¶
功深化育配兩大以成能¶
道濟隂陽兼三才而立極備修已安人之學百度維新¶
　　本敬¶
<pb:KR4h0149_WYG_037-2a>¶
天法¶
祖之誠一元敦化顯懿昭于寰海纘¶
聖祖六十一載之隆徽禮教賁于中天啓¶
熙朝億萬斯年之景祚瞻雲就日合東西南朔以觀光¶
　　航海梯山徧侯甸要荒而輯瑞揆文則髙懸珠斗¶
　　五色霞騰奮武則一掃欃槍三台氣肅應時而出¶
　　香飄甘露和風有感遂通秀擢竒葩異穎¶
天心篤佑嘉瑞頻徵爾乃節屆中和日臨庚午八絃如¶
<pb:KR4h0149_WYG_037-2b>¶
　　鏡玉宇澄清七曜同躔烟霄霽朗周天三百六十¶
　　五度當營室以交輝去地九萬一千餘程環京畿¶
　　而拱極芒寒色正銀河映清淺之波玉潤珠圓碧¶
　　落散斑斕之采固已五風十雨天下皆春兹且萬¶
　　户千門人間不夜瓊華錯落雕几陳圖玉管玲瓏¶
　　瑶臺測影仰¶
一人之有慶識萬類之咸亨乃¶
皇上聖敬日躋允恭克讓永思不匱謂有開之必先執¶
<pb:KR4h0149_WYG_037-3a>¶
　　徳彌𢎞念方興之未艾堅辭賀典弗尚虛文祇告¶
景陵用揚前烈然而作述濟美先後同符在¶
聖祖貽謀衍慶之餘為¶
皇上受祜迎禧之始所以鴻濛一氣帝座之呼吸可通¶
　　宇宙重熙璿室之休徵畢至況值¶
清廟告祫之會合萬國之歡心又近天田耕耤之期煥¶
　　三辰之麗景精純上格積厚流光¶
大孝神通誠中形外(臣/)生逢泰運躬際¶
<pb:KR4h0149_WYG_037-3b>¶
昌時圗書領玉府之班版籍忝地卿之長日照月臨之¶
　　下心切瞻依乾施坤載之中¶
恩承陶鑄五事修而皇極建越四千餘嵗迓此𢎞庥三¶
　　光正而泰階平統億兆黎民受兹介福由是文眀¶
　　久照瑶樞永握以彌昌經緯孔彰玉燭長調而廣¶
　　運于斯為盛自古無倫洵惇史之宜書以標珍貺¶
　　叨近臣而作頌竊效賡歌¶
聖人御宇徳炳日星效天法地合撰清寧三才之義萬¶
<pb:KR4h0149_WYG_037-4a>¶
世之經璿圗凝祉大化流形(一章/)¶
日兮月兮合軌同輪五星爛兮環共北辰惟徳動¶
天惟誠感神貞符上瑞鍾于¶
一人(二章/)¶
吉日惟午瑞應¶
景命積厚流光天人叶慶五氣既和四序咸正端拱垂¶
衣以齊七政(三章/)¶
皇帝曰咨肇祥有由¶
<pb:KR4h0149_WYG_037-4b>¶
聖祖懋徳上下同流膺兹¶
天眷申命用休薦馨祇告式昭貽謀(四章/)¶
於惟¶
聖祖久道化成¶
聖復承¶
聖天下文眀大觀在上燦燦璣衡洪鈞一氣六宇澄清¶
(五章/)¶
大孝備矣神眀幽贊善繼善述勵精宵旰道濟天下光¶
<pb:KR4h0149_WYG_037-5a>¶
華復旦乃賡載歌昭囘雲漢(六章/)¶
粤稽世紀歴嵗屢千放勲盛軌七曜同躔𢎞開¶
泰運直接中天駕彼漢宋焜耀簡編(七章/)¶
巍巍昊天惟¶
帝則之聖徳神功作君作師仁風愷澤浹髓淪肌純嘏¶
天錫法象昭垂(八章/)¶
大哉¶
皇帝謙徳彌光照臨下土經緯煌煌四方來賀山海梯¶
<pb:KR4h0149_WYG_037-5b>¶
航撫于五辰受福無疆(九章/)¶
<pb:KR4h0149_WYG_037-6a>¶
　　日月合璧五星聫珠頌(有序/)　　　勵廷儀¶
　　(臣/)聞哲皇建極兩大共其無私聖徳升聞三辰為¶
　　之叶應葢天行本有常度而上瑞必際昌期彼夫¶
　　懸象著眀莫大乎日月分精布氣莫重於五星粤¶
　　稽上古之時肇始髙陽之代森八元之在列朗七¶
　　曜以同躔復旦興歌仰重華於舜世首山憑眺紀¶
　　五老於堯天三代以還斯祥罕覯彼漢帝入闗之¶
　　嵗與宋祖建隆之年雖東井奎躔曾並書於往牒¶
<pb:KR4h0149_WYG_037-6b>¶
　　而五星日月非告瑞於同時葢恭遇我¶
皇上體上聖之資值中天之運紹聞衣徳炳謨烈於千¶
　　秋敬¶
天勤民懋緝熙於寸晷¶
大孝通神眀而無外¶
深仁合覆載以同符是以至治馨香格於¶
上帝天庥滋至驗在陽春乃雍正三年二月初二日庚¶
　　午欽天監奏日月合璧以同眀五星連珠而共貫¶
<pb:KR4h0149_WYG_037-7a>¶
　　宿躔營室之次位當娵訾之宫(臣/)謹按易坤靈圗¶
　　曰至徳之萌日月若連璧尚書考靈曜曰五星若¶
　　徧珠則風雨時又按天官所載營室為天子之宫¶
　　娵訾乃天門之象旁連奎壁兆啓文眀總因我¶
皇上孝徳光昭貞眀感㑹以一身備仁義禮智信之全¶
　　體故五緯聫木火土金水之淳精此誠羲軒以後¶
　　所希聞奚止漢宋之時為莫逮於時陽靈初上素¶
　　魄偕升垂寳珞於雲間絢榮光於天外重輪輝映¶
<pb:KR4h0149_WYG_037-7b>¶
　　䨇呈趙氏之連城五曜齊眀錯列魏侯之照乘八¶
　　方共仰僉頌¶
　有道之長百辟騰懽願上¶
　無疆之夀而¶
聖天子彌深退讓歸美¶
先皇謂¶
上天今日之垂庥皆¶
聖祖當年之昭格純熙嘉瑞願與天下共之敦實矢誠¶
<pb:KR4h0149_WYG_037-8a>¶
　　更¶
勅諸臣交勉(臣/)鞠跪¶
丹庭恭聆¶
寳訓敢再拜稽首而颺言曰大哉¶
王言功成不有匪崇推讓之虛文善必歸¶
親益表¶
孝思之純篤是宜垂諸史册永昭¶
大徳受命之符被以聲詩用繼天保巻阿之後但念(臣/)¶
<pb:KR4h0149_WYG_037-8b>¶
　　職慚窺管才匪探淵劒珮趨朝忝預星辰之列丹¶
　　青蘸筆難繪日月之容敬上頌言十二章恭祝¶
鴻圗千萬嵗其辭曰¶
皇矣¶
上帝鑒觀維徳徳之休眀以引以翼報以休徵表兹皇¶
極三辰順行宿離不忒(一章/)¶
容成司象羲和授時土圭正景渾器著儀七政運行或¶
速或遲同躔並舍厥待昌期(二章/)¶
<pb:KR4h0149_WYG_037-9a>¶
亹亹我¶
皇受¶
天休命丕纘鴻基重熙累慶睿知聰眀文武神聖繼序¶
其皇靈承維敬(三章/)¶
至誠感召誕降庥祥三年二月春日載陽二曜同度五¶
緯齊光連珠合璧炳朗輝煌(四章/)¶
合璧維何化成麗正若木初升清輝交映玉兔金烏雙¶
圓並瑩隂陽和同天人叶應(五章/)¶
<pb:KR4h0149_WYG_037-9b>¶
連珠維何五色相宣嵗為春木紀一周天先居亥宫四¶
星從焉晶熒的皪繩貫絲聫(六章/)¶
和璧隋珠會於營室清廟肅雝天門蕩詄前列羽林旁¶
羅奎壁赫赫眀眀天文¶
堯則(七章/)¶
繼眀以照日月在¶
躬水火金木土徳居中五事敬用厥類從同我¶
皇仁孝執徳彌沖(八章/)¶
<pb:KR4h0149_WYG_037-10a>¶
曰余一人纘承大統夙夜兢兢萬㡬是總敢曰徳馨荷¶
天之寵瑞本¶
先皇太平垂拱(九章/)¶
純禧駢集錫祚垂光綿綿善慶百世其昌致兹嘉瑞七¶
曜同行肅告¶
陵寢陳時福祥(十章/)¶
維此福祥錫厥臣庶上下交訢中外純嘏六府孔修五¶
行順布百榖用成庶草蕃廡(十一章/)¶
<pb:KR4h0149_WYG_037-10b>¶
三靈既奠萬福斯來(臣/)司喉舌拜舞蓬萊敬頌萬年日¶
星昭囘美矣盛矣唐哉皇哉(十二章/)¶
<pb:KR4h0149_WYG_037-11a>¶
　　日月合璧五星聫珠頌(有序/)　　　田從典¶
　　(臣/)聞惟徳動天有孚斯應惟天祚徳列象攸彰互¶
　　照重輝之盛上紀昌時聚房居翼之祥逺稽帝代¶
　　皆由至道充備而綏祉聿臻元氣𢎞敷而嘉徵丕¶
　　著然未有二儀寧謐三辰表式序之期萬類咸亨¶
　　七曜煥連編之彩昭然上瑞皎若合符如¶
　今日者也欽惟我¶
皇上¶
<pb:KR4h0149_WYG_037-11b>¶
治邁唐虞¶
仁同覆載¶
禀知臨之宜徳備乎有容有執有敬有别¶
具廣運之量詣極乎乃聖乃神乃武乃文¶
泰交洽而咨儆臣鄰¶
巽命申而敷陳彛訓¶
臨雍講學攬金聲玉振之大成¶
耕耤觀農親黛耜朱紘之盛典¶
<pb:KR4h0149_WYG_037-12a>¶
廣虛受之益¶
聖不自聖而猶勤¶
𢎞好生之心刑期無刑而彌慎四海梯航重譯貢越裳¶
　　之鳥萬方玉帛南車消涿鹿之兵神蓍翠菂之生¶
　　雲霏霧集瑞麥嘉禾之慶嵗見月彰兹¶
御極之三年屆仲陽之吉月葭管候氣而律應夾鍾蓂¶
　　莢依時而榮舒二葉表祥符於峻極式元象於髙¶
　　穹珠聫五緯之光璧合雙輪之麗輝煌瑞色上映¶
<pb:KR4h0149_WYG_037-12b>¶
　　丹霄炳耀澄暉遥瞻碧漢位當營室翼清廟之巍¶
　　巍宫在娵訾肅天門之靄靄一隂一陽之道鼓舞¶
　　以盡神合眀合序之機黍累而不爽協氣周夫八¶
　　極祥光入於¶
九重粤自顓頊歴元以來推夫羲和嵗成之後於今尤¶
　　盛自古為難乃¶
聖治極於光華¶
皇&KR0454;肅於臨保惟知敬以作所豈止謙而彌光旦眀則¶
<pb:KR4h0149_WYG_037-13a>¶
　　昭事惟嚴陟降而丕承無斁載瞻嘉貺篤念¶
貽謀爰考典儀展忱孝享馨香俎豆用偕¶
至徳以升聞璀璨¶
絲綸聿俾普天而同佑夫神雀甘露尚紀編年寳鼎芝¶
　　房猶聞樂府垂諸史冊奉為美談何况握金鏡而¶
　　照六虚斡璇衡而齊七政聚而成象昭¶
寳運之昌隆煥乎其文協¶
至人之光被臣愧參調鼎未識挈壺荷遭際於¶
<pb:KR4h0149_WYG_037-13b>¶
聖朝飲和最渥幸躬逢乎福祐誌慶宜先瞻¶
天彌峻無假稱美之文就日增榮願效賡颺之義誠惶¶
　　誠恐稽首頓首而獻頌曰¶
皇自敬徳協於太清光宅¶
大寳茂育羣生¶
湛恩汪濊萬化順成攝提有紀分野是經璣璇衡應擢¶
曜抒英眀眀象緯歸我章程(一章/)¶
月在夾鍾春陽載始五星並躔二曜合軌天漢光華閣¶
<pb:KR4h0149_WYG_037-14a>¶
道迤邐營室之次兩兩相比康阜告徵文眀志喜¶
聖主垂裳乾坤儲祉(二章/)¶
歴宗肇紀實自髙陽盛徳而應厥惟陶唐東井奎壁千¶
載相望合璧抱彩連珠耀芒順合其則動而有章式昭¶
聖瑞神應無方(三章/)¶
於穆天命宅中有孚發揚¶
景運握持昌符麗天久照拱極華敷環回輻輳黍累不¶
渝¶
<pb:KR4h0149_WYG_037-14b>¶
心通帝載功齊化樞元吉在上光被海隅(四章/)¶
乘乾撫運履泰臨宸祥風淑氣¶
厚澤深仁蟠際上下協和人神三五隆軌繁祉薦臻¶
眷念¶
鴻烈肅爾眀禋顯顯¶
令徳福禄天申(五章/)¶
皇極有建錫我民極累洽重熙休光允塞天地清寧三¶
辰受職郅隆既登¶
<pb:KR4h0149_WYG_037-15a>¶
敬修彌飭履厚戴髙賡歌¶
帝徳夀域𢎞開於萬斯億(六章/)¶
<pb:KR4h0149_WYG_037-16a>¶
　　日月合璧五星聫珠頌(有序/)　　　福　敏¶
　　維¶
聖天子御極之三年大化旁流仁風翔洽¶
上天嘉應昭示休祥乃仲春二月庚午之旦日月會於¶
　　營室五星聫絡晨見占象者曰是謂日月合璧五¶
　　星聫珠上古聖世嘗一見之曠千百年不可得遘¶
　　我¶
皇上至徳格¶
<pb:KR4h0149_WYG_037-16b>¶
天適逢斯會慶莫大焉一時在廷諸臣合詞稱賀請¶
御殿受朝¶
皇帝抑而弗居曰此¶
聖祖仁皇帝六十餘年福善積慶之餘也其薦告¶
景陵以昭嘉祥所自朕惟兢兢業業嘉與大小臣工矢¶
　　誠心敦實政仰答¶
上天之眷祐祇承¶
皇考之𢎞猷若張大崇飾侈陳賀典朕無取焉羣臣懇¶
<pb:KR4h0149_WYG_037-17a>¶
　　請至再¶
皇帝再沛¶
徳音堅讓弗允於是羣臣相與言曰乾象之昭眀若彼¶
　　而¶
聖意之謙冲若此(臣/)等既不獲拜舞¶
殿陛抒懽忻之情茍緘黙遂已無以示後如虚逢¶
景運何乃相率為頌歌以獻冀昭兹簡編揚厲萬一(臣/)¶
　　叨沐¶
<pb:KR4h0149_WYG_037-17b>¶
恩光最近且久幸覩嘉瑞恭繹¶
眀綸仰見我¶
皇上聖徳廣逺有昭事¶
上帝之誠心焉有善則歸¶
親之孝思焉有遇祥而儆不侈符瑞度越百王之卓識¶
　　焉以此三徳欽若¶
昊天靈貺所臻必且崇衍鴻龎錫美無極臣不勝懽忭¶
　　謹拜手稽首獻頌曰¶
<pb:KR4h0149_WYG_037-18a>¶
倬彼七曜為章於天次舍有度其儀不忒不期而聚亘¶
數千年昔髙陽氏定為歴元精英旁薄轉斡璣璇我¶
皇神聖建極乘乾適膺¶
景運兆符於前夾鍾應律&KR1800;鳥翩翾日月所會營室是¶
躔五緯同次娵訾之垣陽精宵朗華晷晨鮮璧影交映¶
珠輝駢聫杲杲晧晧熒熒麟麟瑞色映靄祥光清妍二¶
氣訢合萬靈同歡嘉貺炳煥¶
帝徳廣淵¶
<pb:KR4h0149_WYG_037-18b>¶
天眷有自予何敢專修徳弗懈展孝益䖍禮官承¶
命祇告¶
寢園榮光奕奕松栢丸丸陟降¶
帝右錫福孔蕃安阜殷盛昌熾綿延協和上下洋溢寰¶
埏超軼萬古焜煌史編¶
<pb:KR4h0149_WYG_037-19a>¶
　　日月合璧五星聫珠頌(有序/)　　　蔡世逺¶
　　(臣/)聞天開景歴表儀象以垂庥徳協乾行彚祥符¶
　　而昭應惟神眀之黙契自經緯之潛孚凡當極盛¶
　　之朝必顯非常之瑞然而司天入奏惟是星輝雲¶
　　爛之文太史登書無非日麗風和之兆乃若三光¶
　　聚舍七曜同躔合星辰日月以聫暉應元會運世¶
　　而罕見溯休徵於上古傳盛美於伊耆欣承隆運¶
　　於中天快覩嘉祥於¶
<pb:KR4h0149_WYG_037-19b>¶
聖世欽惟我¶
皇上¶
堯天復旦¶
舜日重華¶
行健勵精贊兩儀而成化¶
體元廣運¶
乘六位以當陽時維¶
御極之三年令值春眀之二月仁風普洽陽徳方亨慶¶
<pb:KR4h0149_WYG_037-20a>¶
　　兩曜之重光瞻五星之聚彩恍天衢之輯瑞琮璧¶
　　煒煌儼玉殿之齊衡璿璣璀璨海天濤湧雙丸如¶
　　夾鏡齊飛斗極雲開五緯似編珠並綴祥光繚繞¶
　　遍八表以騰輝瑞靄繽紛近三垣而拱極而况日¶
　　維吉午恰符¶
景命之辰時正清晨實際升恒之始舍在娵訾之度位¶
　　屬乾宫次當營室之躔星名清廟將行吉禮示¶
至仁大孝之徵特顯苞符昭¶
<pb:KR4h0149_WYG_037-20b>¶
峻徳鴻功之應雖曰聚奎聚井曾標漢宋之書至若且¶
　　合且聫逺嫓唐虞之代百寮競覩一時嵩祝喧天¶
　　萬姓均瞻四野歡呼動地而廼¶
乾𠂻益懋¶
巽命謙承辭大美而不居表䝉庥於¶
聖祖却賀牋而弗受謹告瑞於¶
景陵是¶
天意凝禧洵獨超於萬古而¶
<pb:KR4h0149_WYG_037-21a>¶
聖心躋敬更逺邁於百王矣(臣/)世逺猥以庸愚備員¶
禁近瞻雲就日慙握管之難窺紀月編年喜簪毫之多¶
　　慶謹拜手稽首而作頌曰¶
太極渾淪兩儀肇分五行順布遞嬗絪緼其氣在¶
天斯成七曜其理在聖斯成王道王道之成會其有極¶
惟純乃備無非¶
天徳惟¶
天之徳¶
<pb:KR4h0149_WYG_037-21b>¶
聖祖肖之¶
聖祖之徳¶
皇帝紹之¶
皇帝膺籙放勲嗣嚳¶
天心黙佑錫兹祉福錫之維何猗歟孔多山川清晏風¶
雨休和詩咏降康史書大有穟穟嘉禾盈於千畝祈榖¶
圜丘同雲沛澤先¶
天弗違應念斯獲惟兹庶徵¶
<pb:KR4h0149_WYG_037-22a>¶
至治之輝乃瞻上瑞¶
純徳之歸紀年當三嵗次在已¶
朝野昇平賡歌喜起時維卯月萬彚句芒和風翔洽澹¶
蕩春陽吉日庚午¶
天齊七政燦燦旋樞何徵非應其應維何淺莫測之管¶
窺一二若或得之曉籌初報曙色曈曨咸池騰旭焜燿¶
珠宫曰若¶
聖祖合體乾剛¶
<pb:KR4h0149_WYG_037-22b>¶
皇帝敬承健行有常緝熙於爍周於八埏是用會合為¶
章於天粤有太隂同度齊行儼如雙璧異彩晶瑩曰若¶
聖祖中和參贊¶
皇帝敬承剛柔合撰以位以育繼照重光是用會合如¶
珪如璋木徳之精厥名維嵗其位東方豐登之瑞曰若¶
聖祖仁育黎首¶
皇帝敬承恩敷九有年榖順成恱豫且康是用來聚降¶
福穰穰南方有爛伊維火徳居丙位離文眀是宅曰若¶
<pb:KR4h0149_WYG_037-23a>¶
聖祖丕承禮教¶
皇帝敬承於昭大孝聲律身度經曲燦列是用來聚有¶
文有節位中央者厥名曰鎮土徳所鍾光眀黄潤曰若¶
聖祖秉信立極¶
皇帝敬承至誠無息格於上下神人以愉是用來聚萬¶
邦作孚西有長庚徳旺於金齊其躔度光彩森森曰若¶
聖祖精義入神¶
皇帝敬承裁制洪鈞惟精惟一執中以運是用來聚宣¶
<pb:KR4h0149_WYG_037-23b>¶
昭義問辰星在北清影澤澤是惟水徳淵涵澄澈曰若¶
聖祖睿智首出¶
皇帝敬承亶聰若一普天坐照如日方中是用來聚昭¶
眀有融惟兹日月協於隂陽惟兹五星應於五常若龍¶
之圗爻象顯設若龜之書九疇燦列是昭¶
至徳廣大精㣲爰標竒瑞集福承祺伊惟上古陶唐之¶
世璧合珠聫遥遥盛事道統冶統堯始眀之四千餘載¶
皇帝成之丕顯丕承其道大光欽眀恭讓光彼平章¶
<pb:KR4h0149_WYG_037-24a>¶
昊天垂象符兆顯然二儀叶度億萬斯年¶
<pb:KR4h0149_WYG_037-25a>¶
　　日月合璧五星聫珠頌(有序/)　　　張廷璐¶
　　(臣/)聞感應莫捷於天人嘉祥必彰於神聖故精誠¶
　　孚格則七政均平至治光昭則三辰式序升扶桑¶
　　之赤馭抱珥流輝映仙桂於銀蟾重輪叠彩分躔¶
　　次舍五行之秀氣凝精同色順方列宿之庥徵著¶
　　兆是皆表光華於象緯所以昭運會之昌眀然而¶
　　時不易逢美難兼備惟治化當郅隆之世斯天文¶
　　標萃聚之竒欽惟我¶
<pb:KR4h0149_WYG_037-25b>¶
皇上¶
大孝綏猷¶
至仁御極敬¶
天法¶
祖¶
深宫嚴對越之誠育物諴民寰宇戴彌綸之澤撫五辰¶
　　而凝庶績道合乾坤調二氣以敘九功業隆參贊¶
　　教崇四術鸞旂蒞而璧水香浮禮重¶
<pb:KR4h0149_WYG_037-26a>¶
　三推鳯輦臨而青疇色潤昭武功之赫濯逺域來庭¶
　　煥文治之光輝遐方入學維¶
聖祖六十餘年之怙冒既累洽而重熙我¶
皇上一日萬㡬之精勤更繼志而述事洵徳化之昌隆¶
　　已極故¶
蒼穹之篤愛彌殷祈年而甘雨應辰秉耒而祥禾被野¶
寢園鍾慶靈草叢生¶
内殿迎熏嘉蓮並實瑞方頻見史不勝書今者節屆中¶
<pb:KR4h0149_WYG_037-26b>¶
　　春度推營室日月同躔而璧合五星聚舍以珠聫¶
　　當乾宫集曜之辰正吉祫告䖍之會層霄朗霽耀¶
　　精彩於㣲垣淑氣冲和燦榮光於北極逺稽盛事¶
　　直接唐堯載考陳編更逾顓頊漢初聚井未足擬¶
　　此嘉符宋室會奎豈能方兹珍貺葢誠孚一氣¶
皇上惟以繼¶
聖祖者繼¶
昊天則慶協三光¶
<pb:KR4h0149_WYG_037-27a>¶
昊天即以眷¶
聖祖者眷¶
皇上誕膺多福洵有感之必通特著竒祥信於兹而極¶
　　盛乃¶
皇上孝思不匱謙徳彌光歸至善於¶
貽謀肅將禋祀徧羣黎而錫福爰布¶
徳音却稱賀之虚文勵交修之實意¶
黼扆之欽承倍切瀛寰之懽忭同深惇史摛豪輝騰汗¶
<pb:KR4h0149_WYG_037-27b>¶
　　簡(小臣/)獻頌敬附衢歌頌曰¶
維¶
皇御宇體元建極以¶
聖繼¶
聖重華懋徳勅¶
天之命寅恭嚴翼惟時惟㡬宵衣旰食心周八表明昭¶
九區徳威遐暢聲教覃敷文經武緯天苞地符澤洋恩¶
溥海澨山陬庶績咸熙¶
<pb:KR4h0149_WYG_037-28a>¶
一人有道作述同揆猗歟¶
大孝通於神眀¶
天心感召繁祉純禧惟徳是報隂陽以序風雨以時雙¶
岐九穗嘉穎紛彼豐年穰穰民物恬熙賁若草木咸著¶
靈竒二月初吉司天告瑞娵訾之宫營室之次二曜同¶
躔五緯咸萃規璧雙符寳珠聫綴瓊霄澄湛麗彩繽紛¶
祥光布濩瑞氣氤氲煥乎垂象蔚矣成文沖融晨靄絢¶
爛晴雲位屬乾宫曰當¶
<pb:KR4h0149_WYG_037-28b>¶
景命陽徳方宣春和布令天廟熒煌三垣輝映萬福之¶
符萬方之慶中天瑞應粤在陶唐四千餘年上元相望¶
欣逢¶
泰運重覩嘉祥史臣載筆焜燿縑緗¶
聖心彌謙¶
聖孝彌篤推本¶
前徽慶鍾詒榖嘉與黎元共兹介福大美不居¶
皇衷淵穆惟¶
<pb:KR4h0149_WYG_037-29a>¶
天眷徳惟徳動¶
天¶
聖祖積慶有開必先我¶
皇紹統景祜綿綿升恒臨照億萬斯年¶
<pb:KR4h0149_WYG_037-30a>¶
　　萬年頌(有序/)　　　　　　　　　徐　本¶
　　(臣/)聞徳協清寧永建億年之景運勲函宇宙式膺¶
　　萬載之貞符穆穆淳風仰溯循蜚疏仡彰彰鴻業¶
　　遐稽鳥紀雲官從來神聖之挺生必得岡陵之上¶
　　夀乃自陶唐之後幹支之承敘昭然載陳無逸之¶
　　書殷周之歴年可數始知寳籙瑶圗之篤慶至¶
今日而加隆三辰五岳之迓祥冠中天而首出欽惟我¶
皇上¶
<pb:KR4h0149_WYG_037-30b>¶
廣運齊堯¶
光華軼舜¶
心參化育宏陶鑄於三才¶
道貫苞符煥經綸於四府¶
格穹答昊勤宥密之緝熙¶
纘緒承謨凜儀型之夙夜薄海厪尊親之戴普天䝉仁¶
　　夀之庥史冊之所絶無古今之所僅有爾其徳由¶
　　天縱道積淵修集金聲玉振之大成一中允執綜¶
<pb:KR4h0149_WYG_037-31a>¶
　　東壁西清之秘要萬巻森羅濬洙泗之長源師表¶
　　尊夫萬世揭紫陽之正學俎豆列於四科¶
天藻輝煌制作逈髙百代¶
御書炳耀榮光上燭九霄¶
經筵勤典學之規岸先登而弗懈律歴顯探㣲之論鏡¶
　　屢照而常澄文柄宜嚴慎選提衡之任賢闗既敞¶
　　益𢎞登俊之途¶
聖人之誕敷文徳也廼若削平藩鎮跨唐時雪夜之功¶
<pb:KR4h0149_WYG_037-31b>¶
　　掃盪海氛軼漢世樓船之績永清漠北殊方服威¶
　　徳而奉¶
天朝逺震西陲絶域荷生成而編屬國或六軍親總¶
行間瞻¶
神武之布昭或一將宣威閫外賴¶
宸謨之指授祁連積石俱傳振旅之銘崑崙析支益謹¶
　　織皮之貢¶
聖人之耆定武功也至於深籌疏瀹北河垂永定之名¶
<pb:KR4h0149_WYG_037-32a>¶
　　仰賴平成髙堰障清淮之瀆使畿輔咸為沃壤東¶
　　南胥慶安瀾而且修問俗之文舉省方之典廣勵¶
　　臣工勤施政事小亷大法内外無不飭之官方綱¶
　　舉目張鉅細無不熙之庶績¶
聖人之開物成務也及夫環九州之域遞賜田租酌太¶
　　倉之儲并蠲漕運計數輙踰於千萬施恩不啻於¶
　　再三况嘉石風清祝網而頻加寛釋圜扉春盎按¶
　　律而屢減重條治期底於無刑仁每加於法外¶
<pb:KR4h0149_WYG_037-32b>¶
聖人之行慶施惠也由是道隆而福備徳盛而化神受¶
　　小共大共受小球大球梯航畢至莫敢不來享莫¶
　　敢不來王冠帶駢羅天馬狻猊悉歸苑囿華平朱¶
　　草紛秀堦墀而¶
皇上以民安俗阜為嘉祥以嵗稔時和為上瑞屏封禪¶
　　而弗事辭¶
鴻號而弗居操持主敬之心周浹好生之徳動静咸歸¶
　　於至正謨謀必計夫萬全極剛健中正而粹精配¶
<pb:KR4h0149_WYG_037-33a>¶
　　博厚髙眀而悠久惟至誠之無息信久道之化成¶
　　兹者嵗紀重光甲子周而復始歴開萬葉純嘏引¶
　　而彌長八紘騰華祝之聲六幕會嵩呼之響三垣¶
　　拱北璿璣映南極之輝萬派朝東嶰竹叶西池之¶
　　琯天人洽慶海宇同春(臣/)世沐¶
恩波深叨¶
覆露矢心感激竭志賡颺謹按小雅天保之章詒福而¶
　　稱萬夀大雅江漢之什錫祉而頌萬年昔為祈祝¶
<pb:KR4h0149_WYG_037-33b>¶
　　之詞今騐綿長之實謹拜手稽首而獻頌曰¶
皇帝御極恭已垂裳仁育義正徳洽萬方保定孔固長¶
發其祥¶
堯眉益夀¶
軒歴彌昌睿知聰眀上達¶
天徳¶
聖性安安¶
聖脩翼翼聲律身度不聞亦式緝熙光眀繄敬之力造¶
<pb:KR4h0149_WYG_037-34a>¶
我區夏山川砥平道兼創業光啓守成櫛風沐雨嵗時¶
廵行自强不息乾健是程南郊告䖍眀堂宗祀必躬必¶
親齋心敬止對越馨香精嚴祝史萬國駿奔錫福受祉¶
九重典學乙夜加勤經經緯史旁羅藝文¶
奎章揮灑焜耀卿雲羣臣雒誦億載揚芬¶
夀考作人譽髦斯士於論鼓鐘傳於璧水載歌鹿鳴載¶
讌聞喜人文化成彬彬遐邇¶
帝揚武烈¶
<pb:KR4h0149_WYG_037-34b>¶
睿算如神掃除三蘖海島悉臣天山掛弓屬國歸仁奠¶
安荒服玉闗無塵¶
帝念民依恩敷禹甸綏萬屢豐蠲租嵗徧桁楊久卧和¶
風永扇闓澤大來海隅清晏地平天成以水為端北河¶
南堰底績廻瀾¶
六龍屢幸圗民乂安功髙姒氏敷土随刋¶
帝勤萬㡬尤敦儉樸日是不遑衣存澣濯崇政邇英日¶
親講幄咸五登三¶
<pb:KR4h0149_WYG_037-35a>¶
皇猷卓犖祥符瑞應溢於簡編¶
帝心所向孝弟力田嚴恭寅畏勿懈益䖍堂堂夀域光¶
被八埏¶
玉歴無疆昌辰欣覯閶闔洞開簫韶迭奏大小臣工奉¶
觴輻輳¶
天子萬年與天齊夀¶
<pb:KR4h0149_WYG_037-36a>¶
　　河清頌(有序/)　　　　　　　　　朱　軾¶
　　欽惟¶
皇上御極之四年嵗丙午十二月黄河自龍門迄徐沛¶
　　淮宿二千餘里湛然澄清歴有數旬河臣齊蘇勒¶
　　等次第奏¶
聞廷臣再疏恭請¶
皇上陞殿受賀¶
聖徳謙冲誡勉羣臣交相儆惕惟念¶
<pb:KR4h0149_WYG_037-36b>¶
聖祖仁皇帝在天黙佑之靈䖍告¶
景陵并祀河神以答靈貺仰見¶
皇上祇承¶
天休敬之至也善則歸¶
親孝之至也(臣/)軾以菲才猥䝉¶
恩眷日侍¶
内廷瞻仰¶
穆穆之光¶
<pb:KR4h0149_WYG_037-37a>¶
皇上學貫天人道符易簡奥㫖㣲言時形於¶
講論臣敬誦而服膺者素矣今景福駢集諸祥備應成¶
　　於¶
聖治之感孚尤本於¶
聖心之昭格竊願推眀其理以為颺頌之實焉自古論¶
　　治者以天心仁愛為言而宋儒又云天地無心而¶
　　成化此兩言者皆善言天者也天本無心而謙則¶
　　福惠則吉其應如響人君受福於天亦人君自有¶
<pb:KR4h0149_WYG_037-37b>¶
　　致福之道焉爾(臣/)恭聆¶
皇上之訓曰天心何在即在君臣之身而已大哉¶
聖訓天人之道備於此矣葢聖人以中和之徳成位育¶
　　之功天地之位即天地之中也萬物之育即萬物¶
　　之和也天地之中萬物之和即聖人之致中致和¶
　　也是故天地清寧而寳道呈非髙逺也乃聖人之¶
　　自茂其栽培萬物亨嘉而靈竒出非神異也乃聖¶
　　人之自勤其篤祜景星慶雲猶根心而生色川珍¶
<pb:KR4h0149_WYG_037-38a>¶
　　岳貢猶睟面而盎背麟郊鳯藪器車銀甕之屬猶¶
　　之施於四體四體不言而喻也¶
皇上繼天出治聿懐多福日月五星珠聫璧合嘉禾疊¶
　　産至有九穗十三穗之竒其餘休應不可勝紀今¶
　　復有河清上瑞皆¶
皇上盛徳大業之所自有非天之所得而操其柄者也¶
　　程子定性書有云天地之常以其心普萬物而無¶
　　心聖人之常以其情順萬事而無情廓然而大公¶
<pb:KR4h0149_WYG_037-38b>¶
　　物來而順應夫能廓然大公則此心極其清眀而¶
　　與天相似矣要惟至聖達天徳者能之¶
皇上秉天縱之資而勤於典學擇精守一左右逢原嘗¶
　　於周易及四子書中¶
訓示數條開發䝉瞶¶
謂無極而太極太極即無極也太極生兩儀兩儀即無¶
　　極太極也太極之外無兩儀兩儀之外無無極太¶
　　極中庸言誠者物之終始物即誠也體物而不可¶
<pb:KR4h0149_WYG_037-39a>¶
　　遺者即物而體具非物在而别有以體之也孟子¶
　　言惻隐之心仁也羞惡之心義也人心清眀之體¶
　　湛若太虛無所謂仁無所謂義時而惻隐而仁之¶
　　端見時而羞惡而義之端見若先安排一仁義於¶
　　胸中恐仁非仁義非義矣臣學識淺陋不能窺測¶
　　萬一然恭繹¶
至論探本窮源徹上徹下較定性書所言誠有深切著¶
　　眀者仰見¶
<pb:KR4h0149_WYG_037-39b>¶
聖天子洗心藏密一理渾然純粹以精而淵泉時出發¶
　　見當可以是事¶
天事¶
親自¶
郊廟對越以至出入起居至誠至敬不顯亦臨無射亦¶
　　保推之用人行政之間黜陟命討協於大中因革¶
　　損益歸於盡善斯所謂廓然大公物來順應¶
皇上之心與¶
<pb:KR4h0149_WYG_037-40a>¶
天之心實有相似而不違者昔羲皇之心與天合河出¶
　　龍圗則而畫之為八卦孔子贊之曰無思無為感¶
　　而逐通葢八卦之理如是羲皇之心體亦如是大¶
　　禹之心與天合洛出龜書法而陳之為九疇箕子¶
　　衍之曰是彛是訓於帝其訓葢九疇之理如是大¶
　　禹之心體亦如是今河清之瑞與河洛苞符同一¶
　　感召八卦九疇之理會通於¶
聖心而發皇於萬象乾元之聖作物覩先天弗違皇極¶
<pb:KR4h0149_WYG_037-40b>¶
　　之錫福庶民會歸有極無有逾於¶
今日者矣率土臣民莫不舞蹈踴躍歡聲雷動而¶
皇上謙讓弗居¶
詔示中外謂此¶
祖徳也神貺也朕何有焉又進廷臣而¶
命之曰弼贊盛治以輔予一人惟諸臣是賴其益加儆¶
　　惕以迓¶
天庥從此豐年穰穰家給人足化行俗美斯為郅隆之¶
<pb:KR4h0149_WYG_037-41a>¶
　　治斯為莫大之祥也猗歟盛哉¶
皇上以愛育元元為心而廣大髙眀敷於四海百爾臣¶
　　工以¶
皇上之心為心而靖共正直公爾忘私日月照臨之區¶
　　凡有血氣之倫亦莫不以¶
皇上之心為心而從欲風動於變時雍合¶
君臣上下之心以契合乎¶
天心太和洋溢協氣旁流保佑申命曷其有極(臣/)不勝¶
<pb:KR4h0149_WYG_037-41b>¶
　　誠歡誠忭拜手稽首作頌以¶
獻其辭曰¶
天得一清地得一寧顯仁藏用並育並行在天成象在¶
地成形¶
聖人首出範圍曲成格於上下四表光被寳道疊呈貞¶
符備至遐福無疆不可數計惟兹黄流復獻嘉瑞吕梁¶
之湍龍門之駛瀠風澄徹蕩滌渣滓鳬鷖蕩漾遊鱗可¶
紀累旬如斯二千餘里時維嘉平陽徳方亨吹豳飲蜡¶
<pb:KR4h0149_WYG_037-42a>¶
&KR0902;鼓和鳴衢巷歌祝喜起盈廷歡呼雷動躋堂稱觥¶
皇心廣運徳盛禮恭¶
曰兹休應匪惟朕躬欽我¶
聖祖黙啓¶
天衷䖍修祀事崇徳報功受天之祜惕若彌堅用誡羣¶
臣尚其勉旃緝熙敬止廣大配天兆民永賴於萬斯年¶
<pb:KR4h0149_WYG_037-43a>¶
　　河清頌(有序/)　　　　　　　　　張廷玉¶
皇帝御宇之四年冬十二月初九日黄河澄清自陜州¶
　　至于桃源二千餘里瀕河之民白叟黄童踴躍趨¶
　　視以為竒瑞至五年正月尚澄澈如前河撫諸臣¶
　　相繼奏¶
聞于是諸王文武大小臣工懽忻抃舞合詞而稱曰此¶
聖治之祥符也表請¶
御殿受賀¶
<pb:KR4h0149_WYG_037-43b>¶
皇上渙發徳音訓諭羣臣却頌美之儀文眀感應之至¶
　　理推嘉貺之所自仰¶
聖祖之垂庥¶
特命祭告¶
景陵以展孝敬復以隄工甫竣瑞應適彰致祭河神以¶
　　崇報享又以¶
天¶
祖錫福¶
<pb:KR4h0149_WYG_037-44a>¶
皇躬爰推恩澤溥及臣下¶
聖徳謙冲¶
恩施浩蕩誠自古所未有也維時文學侍從之臣作為¶
　　歌詩紀述盛事恭進¶
宸覽(臣/)叨掌院篆職宜敷揚美盛為羣臣先臣聞傳紀¶
　　所載黄河水清聖人之應然稽之往代千載一覯¶
　　且為地甚近又暫時偶見而已今則境連四省期¶
　　邁三旬史冊所傳莫能嫓美况我¶
<pb:KR4h0149_WYG_037-44b>¶
皇上御極以來海宇清寧太和翔洽¶
天休滋至上瑞駢臻在天則有日月合璧五星連珠甘¶
　　露瑞雪之應在地則耤田嵗産嘉榖多至九穗直¶
　　省所在見告乃至十有三穗他若山川寳玉上林¶
　　草木之祥不可勝紀今兹河清之瑞復超越前古¶
　　葢我¶
皇上以至誠之心至敬之徳孝事¶
聖祖欽若¶
<pb:KR4h0149_WYG_037-45a>¶
昊天以及敷政宣猷建官察吏振綱肅紀激濁揚清四¶
　　海之廣九州之大民生之所以厚民徳之所以正¶
　　仁漸義摩禮陶樂淑¶
宵衣旰食日理萬㡬¶
眀目達聰惠周六合無非本至誠至敬以運之是以¶
上帝鑒觀休嘉疊見昭昇平之大瑞為載籍所未聞而¶
　　我¶
皇上聖不自聖益以至誠至敬承之¶
<pb:KR4h0149_WYG_037-45b>¶
天¶
祖之申錫方隆¶
黼宸之寅恭倍切其在書曰至諴感神又曰勅天之命¶
　　惟時惟㡬詩曰小心翼翼昭事上帝聿懐多福葢¶
　　古帝王所以凝承景貺基命宥密者胥在于此臣¶
　　日侍¶
内廷伏覩我¶
皇上誠敬之心洵有如詩書所云者固宜迎善氣以迓¶
<pb:KR4h0149_WYG_037-46a>¶
　　鴻庥綏福履而綿寳祚矣而且¶
聖慈溥被謙徳彌光念百職之㣲勞沛¶
恩綸於中外昌符嘉應我¶
皇上以至誠至敬之心致之者而歸美于臣工之襄贊¶
　　則内外諸臣叨沐¶
恩榮黽勉夙夜其所以仰體¶
皇上誠敬之心以自殫其誠敬之道者又當何如也且¶
　　夫躬盛徳者召嘉祥嘉祥既集而盛徳益崇則福¶
<pb:KR4h0149_WYG_037-46b>¶
　　應亦必愈盛天人感召其理灼然著眀我¶
皇上當福應蕃昌嘉祥畢集之時益懋¶
聖徳存誠主敬日進無疆覩已往之休徵驗將來之福¶
　　慶將見純嘏繁禧單厚多益振古希逢之瑞悉見¶
　　于今詩云如川之方至以莫不增河清其先兆矣¶
　　臣恭聆¶
眀訓亦不敢襲頌揚侈大之詞干凟¶
清聼謹敷陳¶
<pb:KR4h0149_WYG_037-47a>¶
聖徳拜手稽首而獻頌曰巍巍¶
聖皇徳合天地兢業為心勵精圗治維誠維敬孝思不¶
匱監于成憲格于¶
上帝萬邦咸和百嘉鬯遂川瀆呈祥於昭上瑞瞻彼黄¶
河源于天上星海騰波崑崙疊浪積石瀠洄龍門激盪¶
横亘坤維百川所向九曲逶迤秋濤春漲快覩澄清實¶
為神貺爰當¶
聖世陽侯効靈素波浩浩碧漪泠泠光連銀漢滉瀁渟¶
<pb:KR4h0149_WYG_037-47b>¶
泓日星輝映冰鑑晶瑩以彰至治以應太平圗籙所紀¶
咸曰休徵昔聞其言今果覯此自豫及徐二千餘里期¶
越三旬湛然徹底兆姓歡呼萬目共視臣工忻慶瀛寰¶
忭喜瑞超往牒光騰青史欽惟¶
聖祖陟降在天我¶
皇大孝思慕彌䖍善繼善述夕惕朝乾誠敬感孚鑒觀¶
昭然¶
上蒼眷佑錫福綿綿天符地産嘉應駢蕃¶
<pb:KR4h0149_WYG_037-48a>¶
聖治益隆¶
綸言申戒咨儆倍加精勤弗懈昭告¶
景陵恭承嘉賚錫慶臣僚¶
湛恩汪濊祇若¶
天心諸福來會保佑申重於萬千載¶
　¶
　¶
　¶
<pb:KR4h0149_WYG_037-48b>¶
　¶
　¶
　¶
　¶
　¶
　¶
　¶
皇清文頴巻三十七¶
