# -*- mode: mandoku-view; -*-
#+TITLE: 皇清文穎
#+DATE: 2015-08-25 00:42:26.183422
#+PROPERTY: ID KR4h0149
#+PROPERTY: BASEEDITION WYG    
#+PROPERTY: JUAN 卷七十七
<pb:KR4h0149_WYG_077-1a>¶
欽定四庫全書¶
皇清文頴巻七十七¶
　詩¶
　七言律詩¶
萬夀省方詩二首　　　　　　　　　韓　菼¶
四載親乗繼禹謨盈廷咨訪屢吁俞白雲篇裏河渠志¶
(起居注記/河工甚詳)黄鵠舟中玉笥符(先是賜南廵/製圖  河臣)已導狂瀾歸¶
渤澥還分餘潤及江湖功成不待宣房築自有黄龍洛¶
<pb:KR4h0149_WYG_077-1b>¶
水圖¶
香街十字篆烟青祝¶
聖歡迎户不扃野老壺漿争上食(所至獻/萬民宴)諸生皇極誦¶
傳經(祝甚聖道/塲  盛)秋毫輙禁民咸便供帳縁攀¶
駕少停¶
陛下従今千萬嵗畵烏處處有旗亭¶
聖駕幸&KR0453;里恭紀八首　　　　　　　韓　菼¶
朝看閶闔影曈曨¶
<pb:KR4h0149_WYG_077-2a>¶
萬乗東臨御六龍不用金泥崇泰畤獨来魯壁撫秦松¶
宫懸叠奏聲髙下罍齊親調禮肅雍今日廵逰因釋奠¶
陋他雲起漢皇封(唐人封禪詩千年泰/山頂雲起漢皇封)¶
一代堂亷論道時¶
天章雲漢肅昭垂傳心直接千秋統翼聖遥尊萬世師¶
徳契周情兼孔思人瞻舜目與堯眉龍旓玉輅光東魯¶
争頌神明禮樂姿¶
奎文閣下日華生承聖門前¶
<pb:KR4h0149_WYG_077-2b>¶
御輦行翠盖紅雲迎雉尾瑶函寳冊擁霓旌罘罳璀璨¶
簷前色絲竹鏗鏘壁後聲有喜¶
天顔剛一笑和風進講魯諸生¶
九成樂奏倍光昌犧象雲靁列兩行訪道肅然瞻禮器¶
披帷宛爾遇&KR0245;牆鬚眉黙契存金石(上周覽聖蹟慿几/  行教小影立像)¶
(行像諸/石刻)鹵簿親留重廟廊(特留曲柄黄傘/  以示尊崇)殿上¶
聖人躬贊拜不須太祝與齋郎¶
堂廡崇髙碧漢齊太初遺石想端倪(石在詩/禮堂下)杏壇檜影¶
<pb:KR4h0149_WYG_077-3a>¶
垂璿製栢葉槐枝煥¶
御題(承聖門内有唐/槐漢栢二株)十丈豐碑青染黛一泓聖水碧無¶
泥(孔廟遺井之上/命汲水甞)壁書想像曽留處故宅金絲蹟未迷¶
聖林門外欝崔嵬氣象峥嶸壯八垓雲木秋髙敷碧草¶
宫牆日麗浄蒿莱楷林亭畔閒瞻眺洙水橋西足溯洄¶
起輦齊聲呼萬夀¶
聖人陵上¶
聖人来¶
<pb:KR4h0149_WYG_077-3b>¶
晚出思堂歩輦過愾然餘慕沛恩多祭田増後豐珠粒¶
(詔増孔林地/  十一頃)文幣頒時耀綺羅(賜衍聖公/  蟒服)¶
賜額中閨旌節操(節並松/筠扁額)拜官哲嗣永山河(官周公及/諸賢後裔)¶
(世襲/勿替)吾¶
皇重道踰前典萬嵗千秋澤未磨¶
早従洙泗証心源過魯追從永不諼東郡推恩増鳳詔¶
(上駐蹕兖州/  恩綸屢沛)西山采石劚雲根(特命采碑石/  於西山)郊壇肅祀¶
賢王禮(命皇子/  祭告)廟貌巍峩¶
<pb:KR4h0149_WYG_077-4a>¶
聖主恩化日兩楹陣爼豆素王萬古道逾尊¶
　　戊午二月¶
　保和殿侍宴恭紀　　　　　　　　王鴻緒¶
瓊筵日午上蓬莱金殿平臨五鳯開雲近¶
衮龍當北繞春随天馬自西来條風入檻先飄栁香氣¶
沾衣併放梅盛世蕃王俱欵塞千秋漢武漫雄才¶
　　戊午二月¶
　保和殿侍宴¶
<pb:KR4h0149_WYG_077-4b>¶
賜玉案紅棗一金盤恭紀　　　　　　王鴻緒¶
筵開紫殿俯晴空絶塞梯航玉帛通花傍蓂階初濯露¶
香浮蒲萐正含風擎来火棗心同赤拜捧金盤日映紅¶
莫羡安期嘗海外侍臣飽食未央宫¶
　　秋日早朝　　　　　　　　　　王鴻緒¶
燎光晨起¶
禁城烏閶闔秋聲下碧梧樂奏瓊樓傳鳯吹雲開¶
丹陛徹嵩呼龍媒珠勒排¶
<pb:KR4h0149_WYG_077-5a>¶
天仗仙液金莖引¶
帝壺聞道雄藩移節鉞¶
宵衣頻按九邊圖¶
駕幸西苑觀荷¶
賜近臣讌恭紀四首　　　　　　　　王鴻緒¶
芙蕖一片飲龍川此日身逰銀漢邊繞岸峰巒雲外出¶
傍流樓殿鏡中懸青青田葉迎仙珮宛宛池香入綺筵¶
何幸(小臣/)叨侍従愧無詞藻奏甘泉¶
<pb:KR4h0149_WYG_077-5b>¶
從官抃舞拜¶
殊恩紺幄傳来¶
帝語温自是太和流玉陛不湏天樂奏雲門尚方重整¶
芙蓉宴中使還添琥珀樽幸仰¶
宸襟歌在鎬&KR0133;將雨露滿乾坤¶
已沐¶
君恩等賜酺却催龍舸泛芳湖薫風徐動牙檣轉暁日¶
晴懸水榭孤拜捧樽罍皆玉醴坐来雲浪是蓬壺臨流¶
<pb:KR4h0149_WYG_077-6a>¶
還詠嘉魚什¶
聖澤知應水旱無¶
昆明重泛靄晴暉潭影巖光入紫微傍艦魚龍潜復見¶
近人鳬雁浴還飛花間風起飄朱斾波上雲生繞¶
御衣萬國雄圖同愷樂更看¶
宸藻倍芳菲¶
　　乙亥六月二十六日(臣/)廷敬(臣/)士竒偕(臣/)鴻緒恭¶
　　　詣¶
<pb:KR4h0149_WYG_077-6b>¶
　暢春園謝¶
恩(臣/)英(臣/)杜訥曁内閣學士(臣/)藻兵部督捕理事官(臣/)¶
　　　㑹恩翰林院侍講學士(臣/)廷瓉(臣/)䕫右春坊右¶
　　　庶子(臣/)岳頒並¶
宣召同至¶
　韻松軒¶
賜饌饌畢¶
命登舟溯山澗至¶
<pb:KR4h0149_WYG_077-7a>¶
　淵鑑齋觀荷列席¶
賜名酒時果復令内侍引至齋後遍觀嘉卉遂¶
命至¶
　佩文齋恭閱¶
御書數百幅各¶
賜千葉荷花一缾恭紀六首　　　　　王鴻緒¶
中涓引土木蘭舟¶
御苑風光結伴逰兩岸栁垂青嶂宻一川花泛碧泉幽¶
<pb:KR4h0149_WYG_077-7b>¶
雲開似入桃源徑棹轉猶迷杜若洲應勝乗槎浮漢渚¶
更瞻仙仗列蓬邱¶
瑶齋髙瞰玉河平百頃波光似鏡明西嶺翠微連檻合¶
東瀛雲氣拂簾生何須牛女留銀漢謾說風雷動石鯨¶
聖主臨淵惟鑒古泠泠山水舜琴清¶
淵穆¶
宸襟契太虚翛然塵外水雲居經營靈囿勤民暇歌詠¶
巻阿聽政餘案上緑沉三代物床頭黄素六朝書回翔¶
<pb:KR4h0149_WYG_077-8a>¶
閬苑真何幸枚馬雄才愧不如¶
向陽¶
黼座對烟嵐座後軒亭碧樹龕滿院藤隂炎暑散一簾¶
香霧午風含嘉禽雪羽来天外珍果丹葩自日南學士¶
總饒花鳥興上林竒種未曽諳¶
機務清閒翰墨研牙籖玉軸滿瑶編蓬莱山作藏書館¶
太液池為洗硯川八體縦横叅造化六文揮灑入雲烟¶
因知¶
<pb:KR4h0149_WYG_077-8b>¶
睿筆超神聖曽寫鸞龍九萬箋¶
捧閱¶
奎章到日斜更従浦溆挹明霞蓮房細展千重瓣水殿¶
分頒五色花翠管摘来同嶽井銀罌擎出¶
賜天家¶
聖朝異數何優渥留作瀛洲盛事誇¶
　　賦得百籟坐自吟　　　　　　　徐元夢¶
兀坐髙齋晝漏沉于喁忩外發清吟千般靈籟俱堪聽¶
<pb:KR4h0149_WYG_077-9a>¶
一派天機何處尋起滅漫馳空際想悠颺忽動静中心¶
老聃章句分明在誰識無聲是大音¶
　　賦得凝冰結重澗　　　　　　　徐元夢¶
宵来颯颯起天風凍結川冰頃刻中浩影千尋開匹練¶
清光一道卧長虹印沙鴻爪㸔何在殷地濤聲聼已空¶
下馬徘徊詩興發恍如身到水晶宫¶
　　已未正月二日¶
召聨栢梁體詩與宴¶
<pb:KR4h0149_WYG_077-9b>¶
　内廷䝉示¶
御製瑞雪近體詩恭和元韻　　　　　徐元夢¶
内朝扶杖入班聨新霽逾看萬象鮮¶
髙倡正宜方白雪餘音併欲繞朱絃耄齡忝預¶
頒金管春晝欣逢敞玳筵颺拜總知交儆意非誇勝事¶
倣陳編¶
　　朔漠蕩平恭頌四首　　　　　　彭定求¶
睿畧宣揚致太平萬方送喜集¶
<pb:KR4h0149_WYG_077-10a>¶
神京鸞旂絶塞書三捷鳳管中天奏九成禹跡𢎞恢謀¶
獨斷¶
堯封廣闢徳難名(微臣/)逺伏滄江外慙悚無能效請纓¶
乾行豫動協天時瑞應祥徴¶
御氣随草向沙場青䖏少泉従陸地湧来竒隂隂瀚海¶
臨旄鉞漠漠天山集羽旗聞道師征原不戰銀河洗甲¶
㡬曽遅¶
紫塞金河欵¶
<pb:KR4h0149_WYG_077-10b>¶
聖朝枕戈擐甲¶
帝營遥飽均戰士裁¶
天膳寒恤将軍解¶
御貂穴蟻欲逃那可得鼎魚餘息故難邀降旛竪䖏俘¶
苞蘖¶
湯網𢎞開武倍昭¶
狼居胥頂幕烏飛百萬貔貅受¶
指揮豈謂嫖姚弓早賜便如細栁轡徐歸縦擒互用推¶
<pb:KR4h0149_WYG_077-11a>¶
神筞竒正交攻握秘機瞻仰¶
聖躬勞獨甚昇平何以報¶
恩暉¶
　　䝉¶
賜御書恭紀　　　　　　　　　　　胡㑹恩¶
文治光昌庶績熙萬㡬清暇每臨池發揮神藻山河耀¶
沾被深仁草木知元氣淋漓風格勁中鋒含蓄露華垂¶
聖人書學還躋聖天縦吾¶
<pb:KR4h0149_WYG_077-11b>¶
皇百世師¶
書家歴代漫縦横¶
聖筆琳琅美莫京衆體咸精知法備毫芒無憾信天成¶
萬鈞神力行間運百道榮光象外明誰向晉唐誇絶藝¶
千秋琬琰獨峥嶸¶
淵鑒齋中㳤氣新¶
至尊染翰對芳春花朝洛水流觴日草聖蘭亭縦筆辰¶
寳幄爐香凝¶
<pb:KR4h0149_WYG_077-12a>¶
睿思璇題墨妙注清神驪珠四百光華爛渥典何當逮¶
小臣(巻幅末褉御題三十三年春/三月修  日臨于淵鑑齋中)¶
天馬篇垂寳字多風雲變化總駢羅文傳雄駿思唐牧¶
名叶嘉祥憶漢歌鉅麗¶
天葩真創闢謙冲¶
聖徳示臨摹吴興承㫖何堪數滄渤能涵萬壑波¶
聖徳神功詩六首　　　　　　　　　翁叔元¶
聖皇文武太平年至徳如天服九埏禹貢白狼来玉帛¶
<pb:KR4h0149_WYG_077-12b>¶
堯封赤壤隸山川西方逺戍雄千騎北府神兵訓十連¶
每聼鼓鼙思將帥治安曽不忘戎旃¶
金城虵豕擾臣藩告急軍書入玉門荒服只因隣大宛¶
至尊親欲救烏孫五花誰許窺神算萬國惟知感¶
聖恩自是¶
天心西頋切宵衣清問日臨軒¶
春寒太白壓蕭關玉帳牙旗指顧間羽檄晨馳光禄塞¶
傳烽夜照伯顔山地先春草三千帳天供靈泉十二閑¶
<pb:KR4h0149_WYG_077-13a>¶
司馬大書軍府上長留勝蹟在人寰¶
翠輦行宫召佽飛龍韜指授敢輕違雲橋青海驚横渡¶
鐵騎天山已合圍狐兔穴焚難假息牛羊日暮竟無歸¶
獻俘博望齊三㨗好荅昇平頌徳威¶
金笳兵氣入黄雲傳箭邊聲和馬羣趙信城前呼¶
萬嵗李陵臺畔響三軍風揺玉靶龍頭轉日閃雕弓豹¶
尾分従此域中銷戰甲好乘春雨事耕耘¶
上林嘉樹翠玲瓏天騎西歸甲仗雄暁月斜臨九華帳¶
<pb:KR4h0149_WYG_077-13b>¶
春風猶繫六鈞弓南山誰比龍城跡北幕還輕馬邑功¶
幸際昇平何以報萬年稱夀未央宫¶
　　太學紀事詩四首　　　　　　　彭㑹淇¶
　　　謁廟¶
夙昔蓬山展拜䖍移官喜近¶
聖人前雍容導引羅衿佩親切趨承到几筵末學愧分¶
新綘座儒臣榮溢舊青氊回思釋褐春風日叨被¶
恩光十七年¶
<pb:KR4h0149_WYG_077-14a>¶
　　　釋菜¶
曈曨殿角唘朝暾月吉親師古禮存肅若¶
朝儀齊虎拜頒来法醖獻犧尊教先鼓箧歌鳴鹿潔薦¶
溪毛賦采蘩樺燭影揺羣吏散緑隂深鎖映朱垣¶
　　　齋宿¶
初擕襆被入西廂半榻琴書静夜張¶
聖主齋宫親祝冊(小臣/)清署自焚香鈴聲到枕風吹閣¶
栢影横階月轉廊隠隐晨雞纔動聼橋門劒履已成行¶
<pb:KR4h0149_WYG_077-14b>¶
　　　陪祀¶
春秋秩祀重雍宫庭燎光齊鹵簿同鴛鷺随班先九列¶
牲牢將事盡三公欣従爼豆趋承下得厠冠裳拜舞中¶
分胙携歸叨¶
聖澤也登鼎實薦宗工¶
駕幸瀛臺宴賚羣臣詩五首　　　　　張榕端¶
皇家别館屬瀛洲藻井梧飄爽氣流琪樹千章依¶
鳳閣澄湖一帶抱¶
<pb:KR4h0149_WYG_077-15a>¶
龍樓遥天嵐岫浮空翠近水芙蓉照素秋瞻望無殊蓬¶
嶠勝乾坤寜復有丹邱¶
簮裾暁集鳳城隈魚貫登舟擊汰開彩鷁乗風排荇渡¶
錦帆截浦蕩荷廻松林如盖衣霑翠莎岸成茵佩映苔¶
佳氣逈浮仙仗外¶
六龍早御九重臺¶
拜¶
恩班退入鴛行綺席𢎞開太液旁照水繁花明劒舄含¶
<pb:KR4h0149_WYG_077-15b>¶
風雜樹奏笙簧茗傳尚食瓊漿飲饌出天庖異味甞翹¶
首丹霞深鎖䖏¶
九重應進萬年觴¶
瑶池列幕帶廻塘午宴重霑栁䕃凉果腹已叨銀縷膾¶
酡顔盡覆紫霞觴蹔舒笑語情方暢終秩威儀樂未央¶
虎拜當筵歌既醉¶
隆恩早已下明光¶
叠捧¶
<pb:KR4h0149_WYG_077-16a>¶
温綸擬飲醇泰交盛事恰臣鄰㡬年載筆蓬瀛署此日¶
乗槎牛斗津已見戈鋋清戍壘還㸔禮樂慶昌辰莫言¶
近御偏承寵佇沛¶
恩波四海均¶
　暢春園引¶
見恭紀　　　　　　　　　　　　　張廷瓉¶
西山蒼翠䕶¶
宸居簮佩趨承到¶
<pb:KR4h0149_WYG_077-16b>¶
玉除地接平疇觀稼穡窓迎深緑擁圖書栁絲細織春¶
烟外鶯囀初調晝漏餘身入¶
上林深閟境揮毫獻賦媿相如¶
　　太液池　　　　　　　　　　　張廷瓉¶
御苑清流唘巨川沿隄樹色逺含烟曉風細織氷綃薄¶
夜月晴浮玉鏡圓菱葉平分雙槳出藕花低覆白鷗眠¶
移家太液池頭住得沐¶
恩波十五年¶
<pb:KR4h0149_WYG_077-17a>¶
召試¶
　豐澤園紀¶
恩四首　　　　　　　　　　　　　張廷瓉¶
暁日曈曨啓建章¶
六龍迎䖏錦成行鏘鏘劒珮羅丹&KR0453;渺𣺌煙波渡綵航¶
黄鳥啼殘新栁岸輕鷗浮過白蘋鄉行来蘿薜清隂徑¶
三夏炎曦漸欲忘¶
十畝桒隂覆竹門離離嘉穎繞華軒誰知紫闥宜春苑¶
<pb:KR4h0149_WYG_077-17b>¶
别有青疇布榖村蠶室絲紛氷縷色稻畦風捲碧波痕¶
聖人無逸崇民事羅列&KR0206;風在禁園¶
澄澈池開一鏡圎流紋如縠到階前千竿修竹森蒼玉¶
㡬㸃新荷貼翠鈿蝶翅幽花紅雨潤蟬聲髙栁緑雲偏¶
長廊邃館無雕飾風景清芬本自然¶
列坐濡毫滿禁林¶
御題含義總淵深薪傳真偽敦儒術農事艱難軫¶
聖心尚膳榮頒文陛側¶
<pb:KR4h0149_WYG_077-18a>¶
天漿香散百花隂¶
皇仁樂育真無極拜獻徒慙瓦缶音¶
聖駕南廵詩六首　　　　　　　　　張廷瓉¶
青陽吹律入春遲¶
聖主東廵正此時事重省方符舜典制遵時邁叶周詩¶
層霄早看勾陳轉薄海欣逢化雨滋夹道肩摩齊下拜¶
天顔豈獨近臣知¶
仙樂遥聞落九天¶
<pb:KR4h0149_WYG_077-18b>¶
金輿来自五雲邊春回芳草圍行幄風送微波放畫船¶
一路鸞聲花外出五湖旌影鏡中懸不教警蹕先除道¶
童穉還依¶
鳳輦前¶
黄河春浪拍天浮伊闕龍門控上頭千里鯨波歸大海¶
萬方玉粒達神洲隄防紛獻盈廷議疏鑿深煩¶
聖主憂不似漢皇誇盛事宣房瓠子盡安流¶
禹陵迢逓越山中¶
<pb:KR4h0149_WYG_077-19a>¶
龍衮親臨祀典崇此日黄流勞¶
駐蹕當年洚水荷成功天香細結丹楹霧仙仗清含翠¶
栢風千載空山廵幸少一時邱壑盡春融¶
和風甘雨應時看儉徳深宫減大官比戸久知歌樂利¶
天心猶自憫艱難租蠲喜溢蒼生望¶
詔下聲騰萬姓歡作息總忘辛苦意¶
君恩常在野人餐¶
六師輕束羽林裝天上旌旗掣電光父老遮留還暫住¶
<pb:KR4h0149_WYG_077-19b>¶
壺漿争獻亦親甞¶
九重駕出梅初緑三月¶
鑾回栁乍黄端拱山龍温室裏昇平佳氣照巖廊¶
　西苑¶
御試恭紀¶
聖恩詩二首　　　　　　　　　　　曹鑑倫¶
薫風太液自逶迤重見仙蓂第四枝文鷁真従天上坐¶
緗筵遥向鏡中窺明窓但覺雲霞潤髙棟無勞彩繢施¶
<pb:KR4h0149_WYG_077-20a>¶
仰止¶
帝心崇儉徳堯階物色帶茅茨¶
上林筆札㡬回頒委珮趨承侍従間寶饌遥分鸚鵡粒¶
金爐添爇鷓鴣斑身偕彩鳯巢阿閣¶
㤙重靈鼇戴巨山拜手屏營思砥礪叨聞¶
宸訓訂愚頑¶
聖武北征大功告成詩六首　　　　　曹鑑倫¶
豹尾雞翹出玉京凉州大閱振威聲半天鼔動河流却¶
<pb:KR4h0149_WYG_077-20b>¶
萬竈軍歡屋瓦驚鵰鶚堡前朱斾繞鴛鴦泊上綵雲横¶
太平¶
天子真神武止殺還須用五兵¶
風雷隠隠䕶周廬五綵龍文擁¶
帝車泉出旌門珠瀑巻草迎¶
行殿緑雲舒九盤夜渡黄河水三略朝提玉帳書漢將¶
莫誇臨瀚海¶
聖人親已到狼胥¶
<pb:KR4h0149_WYG_077-21a>¶
聖武臨戎賊膽寒威驚鷙鳥避旌竿樓蘭西去關門逈¶
姑衍南来地軸寛朝發尺書降賛普暮馳单使服呼韓¶
畨戎頓顙軍麾下盡荷生成載道歡¶
欃槍既掃沛¶
皇仁羣醜投戈盡束身湯網恩深三面解軒臺威聳百¶
蠻馴蕃歌人踏關前月鐃曲風傳塞上春直畫青邱為¶
北户不湏戒鼓節金錞¶
鑾輿三駕建霓旌總為蒼生致太平欵塞已看来萬國¶
<pb:KR4h0149_WYG_077-21b>¶
受降何用築三城晨廻雁磧雲迎馬夜度龍沙雨洗兵¶
従此殊方歸化域年年争路貢瑶京¶
鷺鼓前驅振旅還告功¶
祖廟渙恩頒千羣龍馬来西極萬里天山鏁北關播穀¶
繅絲農事競擊轅鼓腹野人閒普天齊享昇平樂炳燿¶
神功史冊間¶
聖武北征蕩平詩四首　　　　　　　李孚青¶
黄麾繡盖出天家仙氅春風引¶
<pb:KR4h0149_WYG_077-22a>¶
翠華切玉昆刀装玳瑁連錢金鎧䕶桃花月明嚴壁傳¶
刁斗雲罨髙壇擁纛牙¶
盛事軍容干氣象先聲早晚到龍沙¶
殊方神異啓威靈天為¶
王師掃朔庭列竈泉供花乳白連營莎接栁牙青椎牛¶
享士傳餐遍駐馬勞軍按部聼虎旅銜¶
恩争淬劒欲屠鯨鱷靖滄溟¶
鐃歌千匝氣鷹揚¶
<pb:KR4h0149_WYG_077-22b>¶
聖慮猶勞設重防漆甲已開銅柱路繡旂重拂玉門霜¶
何難兵氣銷金虎尚賜天書赦白狼收盡銜刀諸黨部¶
臯蘭直北列降王¶
百萬明光耀羽林風傳畫角陣雲深牽羊豈解彌天罪¶
飲鴆猶非戰士心命合燃臍膏白草賞懸函首賜黄金¶
黑山青海歌堯日照徹龍荒大漠隂¶
聖駕南廵恭紀二首　　　　　　　　李孚青¶
頻籌䟽瀹每軒臨¶
<pb:KR4h0149_WYG_077-23a>¶
特詔頒来内府金萬里安瀾知¶
帝力九川底績見天心功同星宿源俱逺恩比滄溟水¶
更深不用秋風歌瓠子¶
六龍到䖏起謳吟¶
自有祥風送鷁鳬挽牽豈必待烝徒安流不覺周千里¶
厚賚偏教及萬夫仗引歡聲盈道路棹傳謳咏滿江湖¶
従今煙雨垂楊岸童叟年年望舳艫¶
　　出郭望西山　　　　　　　　　彭寜求¶
<pb:KR4h0149_WYG_077-23b>¶
終年挟䇲事吟哦偶向城西側帽過漠漠晚烟横石磴¶
泠泠朝梵出雲蘿千尋碧嶂棲眞近百轉清溪入夢多¶
帝里自饒林壑勝㡬人蠟屐到巖阿¶
　¶
　¶
　¶
　¶
皇清文頴巻七十七¶
