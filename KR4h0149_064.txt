# -*- mode: mandoku-view; -*-
#+TITLE: 皇清文穎
#+DATE: 2015-08-25 00:42:25.951176
#+PROPERTY: ID KR4h0149
#+PROPERTY: BASEEDITION WYG    
#+PROPERTY: JUAN 卷六十四
<pb:KR4h0149_WYG_064-1a>¶
欽定四庫全書¶
皇清文頴巻六十四¶
　詩¶
　七言古詩¶
　　扈從出古北口　　　　　　　　張廷玉¶
曉日未出山烟昏冷風直透重綿温長鞭鞭馬過峻嶺¶
綵旛近指南天門綫路不足容兩軌猙獰怪石狼虎蹲¶
攬轡高吟潁濵句前途山色非中原長城直與鳥巢似¶
<pb:KR4h0149_WYG_064-1b>¶
(昔人長城詩云此/城冠山如鳥巢)雲邊隠見頽垣存前朝防戍疲士卒¶
枕戈荷㦸忘寒暄瘴霧漫漫霜月苦一聲羌笛如呼寃¶
青燐散野白骨聚至今想像猶銷魂¶
聖朝聲敎逺莫外黄皮烏弋皆稱藩候臺不設瞭館廢¶
窮邊來徃如庭軒羊年避暑厯兹土笑迎¶
鑾輅山花繁書生珥筆良厚幸六隨¶
清蹕邀殊恩朝嵐夕靄供覽矚巉巖危磴從攀援盛事¶
真足傲千古昔人出塞安足論¶
<pb:KR4h0149_WYG_064-2a>¶
駐蹕密雲¶
賜觀¶
御書大學全部敬成七言古體詩一首　蔣廷錫¶
晴雲五色連長麾凉風霏霏吹墨池白檀山下駐黄幄¶
天心行健無息時¶
手書大學二千字寸幅初展光陸離精微逺契羲帝畫¶
古朴直邁岣嶁碑懸岸邃谷起鸞鳯折波奔浪騰蛟螭¶
古傳鍾王僅驅使下至唐宋真糠麋循環百遍究深妙¶
<pb:KR4h0149_WYG_064-2b>¶
淺識未得窺毫釐從臣相顧驚讚歎(小臣/)稽首拜獻詞¶
大學遺書出戴禮經文孔子傳子思化成天下始家國¶
功由誠正先致知帝王統要悉包舉古今大道相扶持¶
教兼内外通上下聖賢之本仁義基吾¶
皇衆理㑹一貫智周萬物權綱維緝熙¶
聖學已富有日新盛德無纎疵宅心天淵主誠敬深宫¶
夙夜常思維上承¶
歡顔下教育周文止孝復止慈政修事舉備制度化行¶
<pb:KR4h0149_WYG_064-3a>¶
俗美歌闗雎發揚理道闡經義異學祛掃滛詖辭萬幾¶
有暇愽典籍坐忘日影移龍墀新民眀徳著功效烟雲¶
落處心手追古來人君偶染翰紅袍筆寫屏風詩雲藍¶
側理詠風月豈與政治相培禆何如¶
聖人動合道令德顯與人民宜願勒金石¶
賜學校億萬萬載爲君師¶
　　雙塔峰歌　　　　　　　　　　蔣廷錫¶
逺山月落天雞唱長風吹雲度層嶂霧花作雨十里香¶
<pb:KR4h0149_WYG_064-3b>¶
扶桑鞭促金烏上斷雲忽露兩峰尖半隱半眀失顧瞻¶
太陽髙照隂靄散塔影雙揷驚排籖紅雲一握遞迎送¶
糝金石色光浮動誰將玉斧中劈開比肩而立相伯仲¶
左峰彷彿生紫烟鏤開三穴皆天然山根疑與鑿圭竇¶
上穴大小珠窩圓日光直射圓鏡赤玲瓏透漏仇池天¶
右峰稍低如拱揖浮圖相對神功全須臾馬首齊向東¶
兩峰體合如一峰石屏方正卓然起峰巔緑樹隂濛濛¶
行行二里山脚走右峰轉左左轉右嵌空突兀亦非常¶
<pb:KR4h0149_WYG_064-4a>¶
面面皆驚峰勢陡憶從先臣宦粤省梅花村上羅浮頂¶
百二十里老人峰沒膝黄雲盤石磴復記前年登華山¶
蓮花朶朶雲霓間仙人掌送露寒石玉女頭盆堆翠鬟¶
今朝所見真大觀半空落下青琅玕山廻溪轉雙塔隱¶
行人馬上回頭看生平足跡探竒秘飽眼山川皆¶
帝賜愧無米芾畫石筆寫出雙峰掛帆勢¶
上幸額勒蘇台大獵¶
恩賜觀圍恭紀　　　　　　　　　　蔣廷錫¶
<pb:KR4h0149_WYG_064-4b>¶
秋高弓勁萬馬肥千山紅葉連霞飛外蕃部長率帳落¶
來奉¶
君王大合圍平川幾㸃人如豆漸見烏欄畫逺岫青旗¶
引路時飄揚四無人聲約歩驟峰腰變出常山蛇羣馬¶
斑駁雜五花陣脚欲轉勢未合草間出沒驚麏麚東偏¶
飛騎下林麓山頂人排城堵矗圍塲圓放十里寛四面¶
回還衣帯束儦儦俟俟何處來長角大耳跳蒿萊倉皇¶
急欲突圍走揚鞭噪逐喧春雷羽林掠圍静無擾馬密¶
<pb:KR4h0149_WYG_064-5a>¶
人齊圍轉小雲麾五色八門開盤屈遊龍頭尾繞十尋¶
黄纛吹長風晴天皎日光曈曈山祗地靈共鞭䇿悉率¶
羣友居圍中繡鞍玉勒疾馳騁乾草霜蹄逐風影¶
天威手挽八石弓十四把長餘箭鋌前鹿已中金僕姑¶
雕翎洒血紅糢糊後鹿一發中其項髙坡仰仆鳴嗚嗚¶
須臾連射二十鹿箭服曽無遺一鏃天網還開三面恩¶
下馬撤圍教止戮秋冬獮狩古所傳我¶
皇聖武縱自天仁風已捲鶴麗陣勇氣尚掛魚鬚旃外¶
<pb:KR4h0149_WYG_064-5b>¶
蕃健兒千二百忽掃雲屯散無迹疾徐進退心力齊知¶
是吾¶
君恩所格始信天下一家語絶域遐邊總畿輔(小臣/)袖¶
手得¶
賜鮮敬繼岐陽歌石鼓¶
　　康熙四十二年正月初二日荷蒙¶
皇恩賜觀朝會樂器恭紀七言古體詩四十韵¶
　　　　　　　　　　　　　　　　查慎行¶
<pb:KR4h0149_WYG_064-6a>¶
雲門咸池及大章制作肇自炎與黃後來韶夏繼濩武¶
聲容綴兆猶相望或以象功或象德宫懸一一傳太常¶
自從秦漢寖失古器雖尚設音微茫儒生好事強傅會¶
蒼龍朱鷺徒揣量流傳徃徃入樂府遂薦郊祀陳明堂¶
豈知元音闗運㑹出與盛世鳴光昌¶
國家功崇徳深厚上有堯舜垂衣裳八風從律星告瑞¶
亭毒四序昭三光¶
一人穆穆慶交泰多士濟濟賡元良朝乾夕惕日不暇¶
<pb:KR4h0149_WYG_064-6b>¶
庭燎復勤夜未央肅雝臨保本¶
家法儼奉¶
列聖同羮牆化成久道治累洽民俗康阜仁風翔懐柔¶
河嶽盟帶礪撫馭畿甸¶
廵遐荒北清狼望息斥堠南拓鼇背開封疆圓顱方趾¶
悉受吏丹砮白雉爭來王麒麟在郊鳯巢閣不貴異物¶
誇禎祥太和元氣彌宇宙正賴雅樂爲宣揚吾¶
君神智况天縱¶
<pb:KR4h0149_WYG_064-7a>¶
聖學孰測淵源長精通緯數窮亥歩愽極墳典追羲黄¶
黄鍾累黍辨清濁太簇按節分隂陽文成雲璈發金石¶
詩出月窟諧宫商伶倫却立衆工伏¶
御製親授恊律郎豈惟神人共悅豫兼采法曲收遺亡¶
每逢朝賀必並作左右羅列東西廂臣昨蒙¶
恩預元㑹摳衣肅拜¶
丹墀旁柘黃帕拂¶
黼座近咫尺頫首心徬徨廣庭雪光吐蓂葉¶
<pb:KR4h0149_WYG_064-7b>¶
雙闕日氣暾扶桑乍聞鈞天動九奏縹緲散入爐烟香¶
始終條理詎能析但覺盈耳聲洋洋歸來恍惚疑夢寐¶
魯壁一夜聆鏗鏘明朝¶
詔許觀樂器始信大樂非笙簧編鐘編磬別簨簴楹鼔¶
田鼓齊輝煌旌麾竒綵繪龍虎簫管逸韻含鸞凰塤篪¶
柷敔狀各異据圖考證安得詳有生耳目不虛畀¶
帝錫聞見開聾盲虞廷當時傳搏拊鳥獸應節猶低昻¶
幸逢昌期邀¶
<pb:KR4h0149_WYG_064-8a>¶
異數及與百爾偕趨蹌歡情不覺同率舞拜手敢謂希¶
賡颺矢音作歌紀盛事萬年願奉南山觴¶
　　瀚海石歌　　　　　　　　　　查慎行¶
瀚海去國門亭堠千有餘¶
君王神武勤逺馭伐叛特欲安邊隅歸來玉斧畫大渡¶
屬國東西一都護羈縻不設(元和郡國志太平寰宇記/唐宋時邊方多設羈縻州)¶
甌脫閒何者能邀¶
至尊顧異哉有神物産自此海濵溯從開闢混礓礫直¶
<pb:KR4h0149_WYG_064-8b>¶
到水底今揚塵女媧補天煉五色散落人間人不識年¶
深道逺莫致之瓌寳仍爲天上得¶
禁林過雨山蒼然緑窓窈窕生紫烟越羅蜀錦開什襲¶
詔許重陳玉案前湏臾捧下通眀殿耀眼平生驚未見¶
碧砮竒氣蓄風雲銅楔飛芒繞雷電七星掛斗何煌煌¶
六十四象隨圓方綺霞縠霧錯采章白璧自白黃琮黃¶
或如荔垂枝又如榴拆囊或如鏡留影又如芝植房或¶
如犧牛角蠒栗或如蝦蟇入月頷頤張或如青螺或文¶
<pb:KR4h0149_WYG_064-9a>¶
蛤或如馬肝止血瘳膏肓或如珊瑚出網丹出鼎松脂¶
出地琥珀凝堅光賦形畀色靡不肖化工之巧盡洩無¶
留藏臣聞積水類生石瑟瑟波揺紅靺鞨潮淘汐戰亷¶
角平蜃吸鰲呿光怪發黔南白鷺洲文登弹子渦偶披¶
千萬遇什一毓秀孕靈能幾何孰如此石來自遐荒外¶
磊砢英多殊可愛携來共慶前席珎采處曽蒙後車載¶
石兮石兮爾豈無知空抱質顧盻¶
恩深同剪拂回思萬古委泥沙方信¶
<pb:KR4h0149_WYG_064-9b>¶
聖朝無棄物¶
賜硯紀¶
恩詩　　　　　　　　　　　　　　宫鴻厯¶
扶桑晃朗通九區日浴先照天東隅襟山帶海阨塞地¶
鬱葱佳氣開¶
雄都豐京鎬邑萃靈秀徃徃孕結瓊瑤瑜¶
鑾車時廵省方嶽百神受職羣山呼砥石巉巖若砥柱¶
夭喬飛走俱魁殊藴玉山輝傳自古美璞豈得同碔砆¶
<pb:KR4h0149_WYG_064-10a>¶
世無卞和識神物地不愛寳誰能刳爲礎作礪等閒事¶
何異石鼔疲舂揄¶
帝咨工倕登此石即墨封比躬桓蒲劖雲劚玉有製作¶
中規合矩隨形模玉堂新様琢磨出肌理滑笏堅而腴¶
金聲玉德洵兼備呵冰蓊蓊雲衣鋪蒸栗黄間鴨頭緑¶
白虹紫電縈星樞鵒眼村俗馬肝劣鳯咮龍尾真其徒¶
方箱大槖後車載山靈夜徙秋雲孤¶
寳跗光芒玉几凈丙夜拂拭研鉛朱¶
<pb:KR4h0149_WYG_064-10b>¶
聖文典誥詩雅頌逺跨周漢殷唐虞¶
龍章迅掃千兔禿昭回銀漢懸天衢髙碑大碣遍撫勒¶
人人競寳隋侯珠(微臣/)未登朝士籍撏撦章句慚通儒¶
斷磚破瓦每自惜硯蟾注水行將枯朅來金門初待¶
詔果腹珍饌傳¶
天厨¶
寵新地近但悚慄重以朽鈍煩洪爐何期¶
渙汗沛膏澤得與詞館同霑濡受¶
<pb:KR4h0149_WYG_064-11a>¶
賜百拜納懐袖一方軟玉如凝酥三重緹襲慎包裹硯¶
北却立心踟蹰守靜尚黙乃可乆不緇不磷無玷汚品¶
方質厚硯之徳豈以瓦合矜時趨敬披¶
御集讀硯說寒蟄一一回昭蘇作人造士軼三古寧有¶
才俊留菰蘆我¶
朝太平矢文徳共球八表來將輸摩挲寳器不輕用用¶
作眀堂王會圖賡歌喜起贊¶
聖徳青藜照席看操觚傳之千秋奕葉後上嫓稷益臯¶
<pb:KR4h0149_WYG_064-11b>¶
陶謨¶
　　恭頌¶
萬夀無疆詩一百韵(傚栢梁體/)　　　　吳士玉¶
皇帝端拱垂衣裳德合堯舜邁禹湯經乾緯坤燭三光¶
渾元廣運霑毫芒油油雲覆甘露瀼宏開夀域被八荒¶
咸和萬民食不遑¶
軫念飢溺咨河防瓠子自昔勞宣房千年一清今告祥¶
聖謨指授何洋洋清口不灌河流黄¶
<pb:KR4h0149_WYG_064-12a>¶
翠華頻幸彌周詳平成萬古無懐襄龍圖五采呈天章¶
金繩玉檢紛煒煌¶
帝迓¶
天庥日初暘祥飈瑞靄開颿檣顧瞻東國祈豐穰布徳¶
施惠¶
廵南方駕六蒼蚪翳鳯凰華芝羽蓋乘雲翔光連少海¶
屬天潢豹尾掩映黃頭郎烝徒鼓楫歡聲揚詎有供御¶
煩劻勷浮玉海湧一徜徉¶
<pb:KR4h0149_WYG_064-12b>¶
御筆淋漓天藻香¶
天心最眷惟吳閶¶
省方五度沛澤滂黃童白叟熙春陽¶
聖主俯視猶如傷郊原遍厯親農桑春旂楊柳飛黃鴦¶
麗日光天¶
聖夀昌大宇同慶福漙將詄蕩天門翠幕張¶
重離輝輝¶
紫極傍臯䕫岳牧趨鵷行山呼雷動濟以蹌咸池六英¶
<pb:KR4h0149_WYG_064-13a>¶
奏浩倡鼓鐘瑟琴笙竽簧仙音法曲聲鏘鏘萬姓齊歡¶
獻玉觴遙聞¶
天笑從風颺¶
帝澤如春恩濊汪嵗租屢賜千倉箱勸善宥過除鋃鐺¶
寛仁疊沛通工商絃歌户户登虞庠賦政懋嘉召伯棠¶
羣生游泳化日長惟¶
帝休烈冠百王仁育義正交柔剛中外寜謐安且攘三¶
蘖既翦邦本彊朔漠三駕靖彼狂瀚海無波天蒼蒼¶
<pb:KR4h0149_WYG_064-13b>¶
聖圖廣大極梯航銷鋒灌燧樂時康勒石太學謹寳藏¶
懐我好音示不忘武功既宣文德彰干羽籥翟陳兩廂¶
經籍萬軸披縑緗¶
天文訓飭士習良行思爲表言爲坊封植嘉穀化莠稂¶
蘭蕙滿畹敷芬芳髦士峩峩宜奉璋慎簡哲匠鍳否臧¶
還念考試歌慨慷¶
帝心愛士増徬徨¶
王言丕煥翰墨塲闢門籲俊恢宏綱楩楠杞梓羅千章¶
<pb:KR4h0149_WYG_064-14a>¶
驊騮緑耳爭騰驤祥鵬翽羽鳴梧岡搜剔幽隱升巖廊¶
後車連載馬與揚曠典盛節皆殊常壽考作人不可量¶
(微臣/)懵學媿面牆一編兀兀居窮鄉沐浴詠歌志激昻¶
竊附擊壤賡陶唐禎符瑞應垂琳琅三靈蕃祉運所當¶
願封㤗山祀明堂英聲茂實高頡頏器車澤馬來康莊¶
玉環銀甕入篚筐三秀煌煌生殿旁一莖六穗薦黄梁¶
白麟朱鴈遊林塘榮河溫洛流泱泱卿雲爛縵遙相望¶
産祥降嘏方未央億載萬年戴¶
<pb:KR4h0149_WYG_064-14b>¶
聖皇天長地久永無疆¶
　　甲辰閠四月十五夜喜雨　　　鄂爾㤗¶
三吳長夏風披猖經月無雨愁驕陽身爲方岳寄民命¶
潛引湯火煎中腸籲天祈神典禮舊晨朝寮宷羣趨蹌¶
卜月之吉匍匐始微誠敢必通穹蒼是日曉色變凄𦂳¶
侵尋午景成摧藏山雲油油覆城郭江雨䬃䬃吹軒堂¶
初驚高簷懸數丈漸喜中庭積一方我時公退未暇食¶
恍援北斗吞天漿隔牖已覺目開朗廵階自訝神飛揚¶
<pb:KR4h0149_WYG_064-15a>¶
病身却坐黙歎息詎有感召來倉皇憶從去秋銜¶
命至正當久旱罹凶荒補救有心起溝壑拮据無術盈¶
倉箱冬春荏苒饘粥給竊幸比屋無流亡眼看薄俗欲¶
移易其奈沈痼迷膏盲粉黛流連徧初地歌管雜㳫交¶
歡場六慱潛蹤學鬼蜮四郊攘臂多豺狼從容我但用¶
文告狡悍爾自求桁楊雷霆既震勢小定事與霖雨寜¶
相妨深閨咒咀市兒詬怨氣共說騰天閶人情向背本¶
難一¶
<pb:KR4h0149_WYG_064-15b>¶
帝心降鑒安可量今朝畢禱得大霈一洗萬口諸昏狂¶
暮燈既眀聲轉急勢欲穿屋侵匡牀呼兒出酒勞賔佐¶
酒氣與雨爭淋浪興酣不寐向丙夜蛟龍漸與收鋒鋩¶
沈憂頓豁生逺思馳夢已到¶
丹墀傍擬追賀雨才力薄況今官守非詞章¶
聖主精誠與天合垂意南國崇農桑旬宣報稱首何事¶
所期年嵗恒豐穰化民成俗可次第頌聲謗口俱荒唐¶
待呼大舶具鐃吹出觀四野青茫茫¶
<pb:KR4h0149_WYG_064-16a>¶
　　恭讀¶
御製題王諤豐年農慶圖詩敬和元韻　鄂爾㤗¶
覆車黃雲交碧落萬井歡騰動寥廓手䥥腰索齊登場¶
孰辨環山與帶郭童犢喫喫老牸閒溪棱塍墊寫潺湲¶
廣糧門下一無事墉崇櫛比相間間賽神報社互稱夀¶
割肉在手歌在口由來膏澤多豐年大布新衣矜富有¶
挑菜兒歸女下機渾家飽飯喧通閨此圖此慶頗難覩¶
宵旰側窺披咏時¶
<pb:KR4h0149_WYG_064-16b>¶
　　杏山行　　　　　　　　　　　塞爾赫¶
杏山山上石屼&KR0008;杏山山下水㵳泬山前山後沙土紅¶
疑是當年覆軍血憶昔將軍未上馬羽檄交馳遍天下¶
衆號十萬出闗來遮日旌旗滿原野畫鼔三通不交戰¶
觱篥聲中軌先亂二千鐵騎儼天人大箭長弓一當萬¶
霜摧敗葉草偃風血流染海波濤紅馬前不誅長平卒¶
祗今竹帛褒元功吁嗟推轂竟何補俘將解縛拜¶
聖主有人東望尚招魂衣冠哭葬燕山土¶
<pb:KR4h0149_WYG_064-17a>¶
　　松山歌　　　　　　　　　　　塞爾赫¶
錦州城南多㟪&KR1394;路入坡隴低復起行行曠望見廣原¶
一掌平開渾如砥東南突屼聳髙阜行人指說松山是¶
松山之上一松無風過濤聲清入耳此山得名不記年¶
半土半石形迤邐漢魏北燕遼金元有眀至今一弹指¶
人民城郭凡幾更此山依舊蒼然峙我來山下訪舊事¶
當年戰壘無遺址緬邈崇徳五六年¶
神兵禦敵渡遼水彎弧洞鐵氣如虹俯視將軍埓羊豕¶
<pb:KR4h0149_WYG_064-17b>¶
千騎轉戰杏山前路隔松山十八里戰鼓驚天海浪翻¶
百萬覆軍強半死凱旋牧馬瀋水陽天助¶
龍飛良有以今日田園古戰場萬縷炊烟墟落裏沉吟¶
懐古向秋風殘照松山凝暮紫¶
　　山海闗　　　　　　　　　　　塞爾赫¶
&KR0275;風吹海雲濤翻排峰削玉森戈錟一闗雄據山海間¶
險阻不亞秦崤函東控鴨緑襟三韓清流百道紆回環¶
一夫當闗誰敢前那用封之請泥丸詎知天意勝地利¶
<pb:KR4h0149_WYG_064-18a>¶
直教假手移神器義旂西指闢草昧含靈歸仁息鼎沸¶
列聖相繼覩重華而今四海方爲家出入惟憑一片紙¶
闗吏呵令行暫止¶
　　乾隆三年¶
聖主臨雍禮成恭紀　　　　　　　　張　湄¶
斑麟赤雀天降祥水精之子爲素王九州木鐸聲喤喤¶
日月代燭修夜暘三千七十會冠裳羣川宗泗嶽拱防¶
筆嚴袞鉞吾道昌要使萬世皆虞唐自有生民誰頡頏¶
<pb:KR4h0149_WYG_064-18b>¶
綿綿統緒屬¶
今皇韋編漆簡勤表章心法治法源流長覃敷文教暨¶
八荒鶉居鵠飲與偕臧矧兹辟雍宅中黃東西南北遵¶
路康兩楹數仞屹宫墻彩虹夭矯丹翬翔參霄松檜鬱¶
葱蒼蟠銅屈鐵森千霜駢羅石鼓來岐陽奎文¶
睿藻交焜煌重以金碧琉璃光猗與美富埒¶
朝廊大昕警衆擊鼔鏜虡業既設崇牙張鸞旂翠蓋雲¶
飄揚簫韶鳴入金絲堂莘莘俎豆潔祼將溪毛¶
<pb:KR4h0149_WYG_064-19a>¶
躬薦流芳香¶
一人低徊禮器旁¶
天容肅穆神齋莊咨爾左右同奉璋追趨舞字軒乎鼚¶
春弦夏羽登畯良緇幃講肄發笥藏咀含六藝如宫商¶
橋門風暖槐露瀼子衿環聽青成行原天稽古晰微茫¶
中和條貫典訓彰禮超聃郯樂摯襄受裁奚止東魯狂¶
日躋上理¶
聖敬強化移疏俗延殊方乾坤軒豁振雷硠獻琛納賮¶
<pb:KR4h0149_WYG_064-19b>¶
賔蠻羌(小臣/)際盛沐¶
恩滂咏歌拜手繼臯颺祝¶
君壽考祚無疆¶
聖駕東廵¶
　盛京恭謁¶
祖陵大禮慶成詩　　　　　　　　　金　甡¶
維清緝熙宣重光¶
帝握金鏡開珠囊文謨武烈崇覲揚紹庭繼序無時忘¶
<pb:KR4h0149_WYG_064-20a>¶
七朝觀徳嚴烝嘗¶
鼎湖龍氣隨軒黃厥初生民徴發祥坤輿靈脉蟠東方¶
髙山天作橫大荒氣攝遼海恢全疆作豐遷鎬王業昌¶
留都近接¶
珠邱旁千秋弓劍¶
橋山藏遹追來孝維¶
皇王感物増思懐秋霜睠言舊里沛與豐¶
乘輿親奉¶
<pb:KR4h0149_WYG_064-20b>¶
慈寧宫厯吉日兮以東行薦新承糦豐年穰嘉禾委積¶
連坻京郊原初築圃爲場如弦馳道遥相望千乘萬騎¶
龍騰驤鸞旗翠蓋風低昻疎林掩映丹青裝登臨引興¶
摛¶
奎章行圍縱獠嵗有常三田秋獮禮固當雲羅天畢紛¶
舒張白羽㨗發攢飛蝱霜蹄撇烈殷雷硠百禽㥄遽走¶
且僵他他藉藉阬谷量三驅弭節母胥戕擇取上殺除¶
面傷用儲乾豆烹羶薌威弧照野狼收芒絶幕萬里皆¶
<pb:KR4h0149_WYG_064-21a>¶
康莊淵旋雲被臨神鄉佳哉王氣鬱葱葱都廣之野務¶
隅陽¶
神靈陟降憑元堂肇稱殷禮行升香延帷接枑羅斗匡¶
季秋之月日在房晨瞻鳥注垂中央朱霞盪海眀榑桑¶
金蜩列侍齊冠裳駿奔祗奉湯孫將青酟既載調和羮¶
九州珍錯陳縱横歆馨顧徳¶
神來饗¶
澄心凝思亶徊徨¶
<pb:KR4h0149_WYG_064-21b>¶
几筵如在餘悽愴洪鑪盪滌提天綱河山風雨勞斧斨¶
靈旗石馬爭飛颺松楸萬古瞻龍興緬仰¶
祖徳何靈長念兹繩武敢不蘉禮儀告備旋天墉¶
髙臨崇政啟南端羣工蹈舞前稱慶玉巵初進萬年觴¶
雲天¶
徳施蕭露瀼¶
錫宴親舊隆異粻鯢齒鮐背駢趨蹌醉酒飽德詠太平¶
皇歡既浹陳縹緗闡揚¶
<pb:KR4h0149_WYG_064-22a>¶
光烈窮形容¶
盛京一賦垂琳琅¶
世徳舞奏音鏘洋三侯裁足羣兒倡慶成大禮絲綸降¶
恩覃中外熙春暘文德既昭武節彰選徒大閱傳牙璋¶
飈駴雲迅俄方攘天行星陳高頡䀪敦營七萃環武剛¶
黃龍大牙常處中¶
申嚴號令昭戎經虎拜曰召鷹揚姜武夫併是干城良¶
教達禁成節制嚴如飛如翰如漢江洗兵蚤已挽銀潢¶
<pb:KR4h0149_WYG_064-22b>¶
藏險於順威靡亢元莬真番暨樂浪東震日域咸稽顙¶
保塞屬國兹益恭事畢功宏澤沛滂逶迤¶
仙仗方廻翔山川望秩酬靈貺歸格¶
祖禰循寳城闗輔絡繹馳騎迎¶
翠華至喜鈴鉠鉠景雲麗色開¶
天閶先問起居朝¶
壽康遂¶
升前殿臨濟將¶
<pb:KR4h0149_WYG_064-23a>¶
雕輦止蹕還東廂聲眀文物増輝煌昔始往矣菊未英¶
今來照水收虹梁征途回逺時節更師無疲露情徜徉¶
先期規畫罔不臧¶
日月垂照無逺障¶
睿謀神運非賛襄曠典具舉殊安詳瑶圖萬葉流芬芳¶
聖徳廣大彌穹蒼敬¶
宗尊¶
祖凝羮牆展親錫類榮宗祊發揚¶
<pb:KR4h0149_WYG_064-23b>¶
孝治光昭眀春温秋肅¶
恩威雙聲靈赫濯踰溟滄坐見九譯來梯航¶
堯仁舜孝孚萬邦(小臣/)何幸親虞唐¶
　¶
　¶
　¶
　¶
皇清文頴巻六十四¶
