# -*- mode: mandoku-view; -*-
#+TITLE: 皇清文穎
#+DATE: 2015-08-25 00:42:26.448252
#+PROPERTY: ID KR4h0149
#+PROPERTY: BASEEDITION WYG    
#+PROPERTY: JUAN 卷九十
<pb:KR4h0149_WYG_090-1a>¶
欽定四庫全書¶
皇清文頴巻九十¶
　詩¶
　七言律詩¶
　　恭和¶
御製翰林院宴畢¶
駕幸貢院七律四首元韻　　　　　　鄂爾㤗¶
萬嵗千秋記此辰棘闈寥寂比荒闉㡬聞¶
<pb:KR4h0149_WYG_090-1b>¶
玉趾移亭午来自詞垣論臼辛量校不收無行客奨成¶
深許讀書人(御製句云從今不薄讀書/人凡見者聞者莫不感奮)薔薇桃李皆含¶
澤中候凝和豈待春¶
政術頻煩喻鼎台科名¶
殷望属英才南朝風月徒為耳北斗權衡有是哉欲網¶
鳯麟希世出黙祈忠孝待天開文章報國談何易端委¶
須從性道来(御製句云志聖賢志應湏立言孔孟言大/是難臣盥手荘誦頓發深省不敢作文字)¶
(觀/)¶
<pb:KR4h0149_WYG_090-2a>¶
鴻翥鵰盤祗自摶底曽雲路可相干飽温無意償三試¶
軾轍稱名匹二難國噐半為貧賤士棟材常起末㣲官¶
恩懐甲乙惟賢俊衣鉢矜傳局巳殘¶
試院停¶
鑾午漏沉奎堂吟續壁堂吟樷山木羙工求大埳井泉¶
㣲汲戒深持玉尺衡迷五色授朱衣柄譟儒林兼銜早¶
媿知人哲(臣於大學士任曽叨/恩命両主春闈)精白長應矢此心¶
　　恭和¶
<pb:KR4h0149_WYG_090-2b>¶
御製翰林院宴畢¶
駕幸貢院七律四首元韻　　　　　　張廷玉¶
参差萬瓦麗霜辰鎻院森沉儼列闉禮樂重光逄甲子¶
文章乗運化庚辛三年黄卷讐書日五夜青袍槖茟人¶
共道¶
聖朝深雨露菁莪同領四時春¶
帝車五色焕中台冠劍雍容集衆才從邁魯詩賡戾止¶
和歌虞陛詠明哉蘭臺畫㦸凌晨啟蕋榜春華計日開¶
<pb:KR4h0149_WYG_090-3a>¶
當代崇儒超徃牒棘闈驚喜¶
至尊来¶
杳靄青霄墜復摶科名曽說渃方干荆山有泣前人惜¶
滄海無遺自古難雪案辛勤憐素士氷衡公慎賴専官¶
宸章敬誦纒綿語忍使孤桐委㸑殘¶
柝鈴周匝漏初沉七度龍門聽苦吟(臣自通籍迄今分/校禮闈者三典鄉)¶
(㑹試/者四)鵰鶚盤雲秋翮健琳瑯堆几夜堂深敢云一頋羣¶
空翼但願多材萃作林此日¶
<pb:KR4h0149_WYG_090-3b>¶
屬車叨侍從拜颺仍矢昔年心¶
　　恭和¶
御製翰林院宴畢¶
駕幸貢院七律四首元韻　　　　　　福　敏¶
珠斗輝澄仰北辰城魚舒鑰啟重闉崇文共識天開甲¶
食徳渾忘力學辛鳯舉鴻軒皆翌運玉衡金鑑定知人¶
翠華是䖏争先睹早覺陽和徧小春¶
百僚濟濟步三台總是中阿樂育才禮樂於斯為盛矣¶
<pb:KR4h0149_WYG_090-4a>¶
文章亦幸有神哉珠呈滄海榮光耀玉剖荆山朗鑑開¶
争羡風雲多㑹合韜藏曽向霧中来¶
九秋健翮趁風摶氣象應教彩茟干直上龍門原不易¶
秃来兔穎亦良難懐文更望能尋道學古方無忝入官¶
努力¶
明時湏愛日桂林多少悵花殘¶
返轡重城日未沉錦嚢随¶
輦入髙吟文壇氣映風雲壮才士¶
<pb:KR4h0149_WYG_090-4b>¶
恩沾雨露深歡動青袍迎¶
彩仗欣㸔丹桂倚華林¶
興朝盛事書惇史觀感能無報稱心¶
　　恭和¶
御製翰林院宴畢¶
駕幸貢院七律四首元韻　　　　　　陳世倌¶
文明景運應昌辰鎻院巍峩接帝闉萬里風雲期際㑹¶
十年燈火最艱辛詩書㳤世還成俗科目掄材在得人¶
<pb:KR4h0149_WYG_090-5a>¶
自是¶
皇心周士類¶
親臨盛典紀千春¶
明明魁柄指三台珊網期收俊傑才針芥暗投非偶爾¶
鵾鵬能化亦神哉禹門浪撃桃花暖月殿香飄桂蕋開¶
從此士林湏努力¶
至尊曽幸棘闈来¶
雲程空濶待鵬摶誰道弓旌可易干文體要從心術正¶
<pb:KR4h0149_WYG_090-5b>¶
功名無愧¶
主恩難特隆貢舉参羣議為待賢才設衆官敬讀¶
宸章生感奮定無人歎㸑琴殘¶
明遠樓高漏㸃沉撚髭欲斷費搜吟千門月色人聲静¶
萬舍燈熒夜氣深名姓忝曽登蕋榜¶
恩榮遂得厠瓊林回思四十年前事生植均闗造物心¶
　　恭和¶
御製翰林院宴畢¶
<pb:KR4h0149_WYG_090-6a>¶
駕幸貢院七律四首元韻　　　　　　史貽直¶
棘圍光氣逼星辰¶
翠葆霓旌拂綺闉¶
聖世不忘羅俊彦儒生誰敢惮艱辛徘徊滄海探珠地¶
惆悵荆山獻玉人桃杏花前樷桂後¶
恩波無限逗陽春¶
奎斗星明接曙台¶
恩綸稠疊勵羣材誰為國士無雙者共仰¶
<pb:KR4h0149_WYG_090-6b>¶
王心克一哉人說登瀛仙路逈¶
帝殷籲俊仕途開龍旂還向龍門度¶
鳯輦㸔從鳯沼来¶
九萬鵬程向此摶雲連矮屋月䦨干漏催蠟淚終宵易¶
茟走蠶聲得意難校藝塲中迎¶
黼座儒生隊裏擁從官躬逄¶
聖主旁求切莫恨柯亭㸑竹殘¶
分題握管暮沉沉曽向簷帷剪燭吟幸際風雲依¶
<pb:KR4h0149_WYG_090-7a>¶
禁近多慚雨露沐¶
髙深¶
聖朝㑹見麟遊囿㤗運方㸔鳯在林禮樂百年瞻至治¶
薦賢為國有同心¶
　　恭和¶
御製翰林院宴畢¶
駕幸貢院七律四首元韻　　　　　　任蘭枝¶
翠華臨幸動星辰鎻院光輝照畫闉帳影連雲移甲乙¶
<pb:KR4h0149_WYG_090-7b>¶
琯聲調律换庚辛周官久重賔賢地漢典勤求射策人¶
共仰¶
皇情富追琢菁莪詩裡露垂春¶
霞標千仭麗天台特敞東堂待俊才駿買金臺㸔正爾¶
鳯鳴桐樹咏良哉粉袍鵠立秋飈爽文陣虹騰曙景開¶
萬舍峥嵘添氣色¶
龍旌曽駐此中来¶
争言霧變與風摶珊網層層寳氣干鵲抵崑山論璧易¶
<pb:KR4h0149_WYG_090-8a>¶
蚌沉滄海覔珠難榜期龍虎皆名士事羡歐梅作考官¶
舊忝¶
深恩持玉尺南宫連署粉毫殘¶
學市槐䟽花影沉風簷四璧起長吟文章報國情原切¶
俊乂招弓道更深採徧琨瑶皆入貢收来梓杞自成林¶
大科從此人相賀鼓舞咸知¶
聖主心¶
　　恭和¶
<pb:KR4h0149_WYG_090-8b>¶
御製翰林院宴畢¶
駕幸貢院七律四首元韻　　　　　　彭維新¶
盛事連綿集令辰鸞聲噦噦指東闉羣瞻日馭當亭午¶
更向風簷恤搗辛¶
聖意厚期天下士儒流寕譲古時人棘闈舊是興賢地¶
玉輦經臨䖏䖏春¶
文昌躔次近三台月露風雲祗費才不媿科名斯卓矣¶
無求温飽詎難哉朝經暮史根源在秋桂春花接續開¶
<pb:KR4h0149_WYG_090-9a>¶
結網殷勤非漫爾¶
皇家元待鳯麟来¶
扶揺九萬積風摶根托髙山見射干登第敢言酬志易¶
持衡當念得人難㡬多春夢耽榮路莫遣冬烘誚試官¶
豈乏殊材涵古淡知音應惜㸑桐殘¶
食葉蠶聲夜漏沉燒殘樺燭尚㣲吟從来雲路艱辛䖏¶
何意¶
天臨軫恤深¶
<pb:KR4h0149_WYG_090-9b>¶
翰藻榮輝垂試院縹緗¶
勑賜徧儒林列行縫掖瞻¶
龍衮四表歡傳¶
樂育心¶
　　恭和¶
御製翰林院宴畢¶
駕幸貢院七律四首元韻　　　　　　張　照¶
槐花落盡及氷辰龍䍐紛蕤拂綺闉何事¶
<pb:KR4h0149_WYG_090-10a>¶
至尊遙戾止為憐士子絶艱辛打頭屋矮風兼雨落手¶
蛟騰天與人胥入¶
重瞳廻注裏拈毫灑作藝林春¶
消磨髪背作黄台猶向春卿舉茂才方寸難忘餘習耳¶
三千斯擊亦悠哉月含清淚光如瀉茟有真花夢亦開¶
滌慮束身歸義府未妨得得十回来¶
蓬梗因風萬里摶雷搥何礙倒題干讀書始見民情易¶
窮理方知帝命難棫樸小材湏就育圭璋大徳不名官¶
<pb:KR4h0149_WYG_090-10b>¶
文昌風月三千界莫使仙枝取次殘¶
如鱗萬舍杳沉沉想見風前墨吻吟人樂簮花諧所願¶
帝憐刖璞意何深欲教麟鳯遊郊藪先要琅玕溢泮林¶
賢有司今寰海遍尚敷文徳叶¶
皇心¶
　　恭和¶
御製翰林院宴畢¶
駕幸貢院七律四首元韻　　　　　　汪由敦¶
<pb:KR4h0149_WYG_090-11a>¶
三霄湑露渥昌辰¶
仙仗重移向綺闉直為蓬山均¶
愷澤更從棘院¶
軫囏辛繡楹¶
寳帖榮觀國玉版¶
奎章懋作人試㸔和風吹長飬八紘随䖏布陽春(御製/詩并)¶
(直御製書聨扁頒發/  省貢院恭奉勒石)¶
奕奕虹光燭斗台百年羅網育真才鳯凰鳴矣梧生矣¶
<pb:KR4h0149_WYG_090-11b>¶
元首明哉士朂哉月窟桂飄仙路逈春江杏倚上林開¶
誰知鱗次風簷隘特荷¶
君王玉趾来¶
鵬背曽㸔九萬摶門高詎敢寸私干披沙不道求金易¶
抱璞應憐獻玉難黎獻萬邦傳帝典賓興三物本周官¶
詞源學海敷¶
彛訓未許區區但守殘¶
鎻闈晝静漏森沉㡬度煎茶記舊吟(蘓軾有試/院煎茶詩)樺燭敢¶
<pb:KR4h0149_WYG_090-12a>¶
辭通夕倦氷衡頻忝被¶
恩深珠璣百琲涵滄海杞梓千章蔚鄧林多少迎¶
鑾魚雅士欣欣就日見葵心¶
　　恭和¶
御製翰林院宴畢¶
駕幸貢院七律四首元韻　　　　　　劉統勲¶
盛事喧傳共此辰一聲¶
清蹕徹重闉詞垣巳慶新丹雘棘院還䝉¶
<pb:KR4h0149_WYG_090-12b>¶
念苦辛在藻依蒲辭舊侣擔簦躡屩有勞人¶
天文朗耀懸珠斗徧燭鱗鱗萬舍春¶
聚奎有象應星台勉爾旁求得俊才¶
王國為楨洵羙矣臣心如水尚欽哉菁莪不向私門頌¶
桃李偏連上苑開何幸青衿瞻黻冕¶
至尊親到禮闈来¶
雲鵬有路九霄摶燕雀休慿弱羽干價比連城真贋别¶
目迷五色鑒裁難¶
<pb:KR4h0149_WYG_090-13a>¶
訓言剴切垂貞石典故殷勤¶
問禮官多士㡬人能立志遺經長對短檠殘¶
風簷想像漏聲沉䟦燭含毫入夜吟此地㡬經文思苦¶
今朝一頋¶
聖恩深璠璵噐重光崑圃梁棟材多茂鄧林三復¶
宸章同拜手洪鈞陶鑄見¶
天心¶
　　恭和¶
<pb:KR4h0149_WYG_090-13b>¶
御製翰林院宴畢¶
駕幸貢院七律四首元韻　　　　　　阿克敦¶
恰逄陽月最佳辰¶
特典傳宣遍九闉纔向花磚¶
親翰墨更從棘院¶
軫艱辛搜羅每下求賢詔㐮賛終期槖茟人此日¶
翠華勞警蹕千秋文苑總含春¶
文昌司命属三台玉尺金臺校衆才天地篤生寕偶爾¶
<pb:KR4h0149_WYG_090-14a>¶
國家培養亦深哉誰将羙錦心為製漫道紅紗眼未開¶
好待春風秋露日持衡一矢潔清来¶
養成毛羽自飛摶厚禄休将末學干海底千層收欲盡¶
竿頭百尺進猶難曲江髙㑹題仙籍雁塔芳名重禮官¶
次第上林花信到莫教嘉實鳥銜殘¶
芹生玊井碧香沉海宇欣傳¶
御茟吟下士有懐無不逹¶
聖情能鍳一何深焦桐留韻歸宵雅秀木儲材積鄧林¶
<pb:KR4h0149_WYG_090-14b>¶
共識¶
垂衣敷大化鈞陶萬類荷¶
皇心¶
　　恭和¶
御製翰林院宴畢¶
駕幸貢院七律四首元韻　　　　　　梁詩正¶
鑾輿臨幸及霜辰棘院深嚴傍¶
帝闉四海早瞻文焕爛¶
<pb:KR4h0149_WYG_090-15a>¶
九重猶念士艱辛風簷晷促通經彦雲路梯攀射策人¶
從此¶
恩流登俊地陽和分取藝林春¶
奎光煜煜燭乾台自古瑶林萃衆才三載賢能書盛矣¶
百年禮樂運皇哉魚龍變化随春動桃李繽紛向日開¶
金牓更垂¶
天茟麗旁求¶
令典式将来¶
<pb:KR4h0149_WYG_090-15b>¶
萬仭瓊霄鶚羽摶青雲入望盡思干漫言塲屋科名易¶
湏識¶
朝廷拜獻難白首一經憐下士丹鉛三復重簾官升沉¶
祗判持衡手莫使搜芳桂獨殘¶
冬冬院漏夜初沉猶記當年抱苦吟宫燭分来催草就¶
句臚唱罷被¶
恩深久咀橄㰖回初味敢侶鸞凰忘舊林他日倘教量¶
玊尺勉承¶
<pb:KR4h0149_WYG_090-16a>¶
明主愛才心¶
　　恭和¶
御製翰林院宴畢¶
駕幸貢院七律四首元韻　　　　　　錢陳羣¶
燦爛文昌拱北辰垂芒下照¶
帝城闉時清真見才師濟¶
主聖偏知士苦辛樺燭閃風吟巻地青衫似草計偕人¶
拜瞻¶
<pb:KR4h0149_WYG_090-16b>¶
天仗聞¶
天語輦路如随有脚春¶
人間有路接中台鎻院曽量斗石才試巳至三亦足矣¶
㧞能得五儘佳哉晷移蝸舍千行列雲擁龍門四扇開¶
最憶年時文戰北蹣跚六七番曽来(臣陳羣曽應京兆/試五南宫試三而)¶
(成進/士)¶
羽儀王國待扶摶不是尋常挟筞干擢秀鄧林心匠巧¶
求珠赤水夜光難瀾翻舌本推文傑氷作頭銜属試官¶
<pb:KR4h0149_WYG_090-17a>¶
珍重¶
至尊延佇意摩挱莫厭漏聲殘¶
花開桂落寫升沉七字¶
宸章萬遍吟求士何妨求驥比爱才真與爱民深華簮¶
自昔憐初服玉筍經春戀故林寒畯一時齊忭舞敢将¶
志業答¶
皇心¶
　　恭和¶
<pb:KR4h0149_WYG_090-17b>¶
御製翰林院宴畢¶
駕幸貢院七律四首元韻　　　　　　徳　齡¶
吾¶
皇籲俊練良辰鳯斾虹旌集錦闉祗為賢能勞寤寐特¶
於科第念艱辛虞門穆穆傳賓俊周雅芃芃賦作人十¶
月芳華香擁¶
座濃恩暖應小陽春¶
昇平有象恊三台藹藹¶
<pb:KR4h0149_WYG_090-18a>¶
廷多黼黻才己遣旌旄問姝者更同喜起詠熈哉蒼龍¶
彩抱¶
宸章動若木華連¶
睿藻開自昔驊騮矜一頋争㸔千里籋雲来¶
直上清秋翼並摶伐檀那復置河干石多似玉分須急¶
金必披沙揀最難郊遂己㸔移不帥賔興惟待論為官¶
聖朝樂育同天地何況琴材㸑未殘¶
井亭桐葉影沉沉曽記當年事苦吟奔走未酧官爵重¶
<pb:KR4h0149_WYG_090-18b>¶
文章詎報¶
國恩深嘉祥久兆芙蓉鏡盛事彌誇桂樹林幸上星辰¶
随曵履惟期不負讀書心¶
　　恭和¶
御製翰林院宴畢¶
駕幸貢院七律四首元韻　　　　　　塞爾赫¶
鑾輿臨幸趁良辰棘院崇墉接綺闉三載方窺魚變化¶
九重先念士艱辛興賢選俊¶
<pb:KR4h0149_WYG_090-19a>¶
明廷典篝火聽雞皓首人愛物¶
天心揮玉藻龍門十月暖於春¶
三公昭徳映三台濟務湏慿選逹才進退於兹豈偶爾¶
股肱自古重良哉春風二月夭桃發瑞露三秋丹桂開¶
(臣/)愧愚頑仍分淺未能此地唱名来¶
青衿鵠立擬雲摶射策原非禄可干多士漫矜登第易¶
昔人端底歎才難翻飛遮莫騰雙翮隕越常憂曠一官¶
只為懐¶
<pb:KR4h0149_WYG_090-19b>¶
恩勉衰老肯随霜葉就凋殘¶
聚奎堂外曉烟沉¶
輦路簫韶龍鳯吟¶
誥誡常聆¶
天語切栽培益感¶
帝恩深掄才自此澄冰鑑摛藻應㸔焕藝林千載一時¶
期共勉莫教辜負¶
聖君心¶
<pb:KR4h0149_WYG_090-20a>¶
　　恭和¶
御製翰林院宴畢¶
駕幸貢院七律四首元韻　　　　　　秦蕙田¶
瀛洲雅讌洽良辰¶
帝輦還廵鎻院闉¶
九陛¶
温綸垂涣汗一時寒士釋酸辛容光不隔通㣲照棘地¶
初傳¶
<pb:KR4h0149_WYG_090-20b>¶
警蹕人曠典千秋書甲子龍門十月普陽春¶
奎垣瑞氣近三台¶
聖世賓興禮上才燒尾浪高非偶爾穿楊心苦亦㣲哉¶
人稱冀北驊騮壮天與文昌日月開此際風簷瞻¶
翠葆殊榮偏喜話從来¶
培風荘叟羡飛摶直上青雲未易干下乗只今愁任重¶
治朝從古說才難正期志莭侔三代詎以文辭貿一官¶
寸晷厚叨¶
<pb:KR4h0149_WYG_090-21a>¶
勤恤意寒窓忍爱雪燈殘¶
紫陌廻鑣日未沉光昭雲漢麗髙吟百年典寄權衡鉅¶
七字恩同覆載深畫燭那知輝¶
鳯藻青衫從此重雞林昇平盛事榮稽古情竭難傳報¶
稱心¶
　　恭和¶
御製翰林院宴畢¶
駕幸貢院七律四首元韻　　　　　　勵宗萬¶
<pb:KR4h0149_WYG_090-21b>¶
霓旌翠葆拂星辰一片非烟散綺闉¶
特幸文塲觀整肅深憐舉子備艱辛日邉氣吐青雲客¶
山外觀回泣玉人四首¶
宸章勤慰勞枯桐殘桂總含春¶
慎遴冰鑒自奎台力屏囂浮㧞異才九載¶
旁求思切矣㡬回¶
申命曰欽哉化承累洽滋培厚運始中原氣象開注記¶
一時多¶
<pb:KR4h0149_WYG_090-22a>¶
曠典賡歌纔自玉堂来¶
鵰鶚乗秋奮擊摶何曽老去屈方干盡除宿弊持衡易¶
特命新題剿說難入彀文雖知有數抱才人不患無官¶
雞窓自此都勤學書卷寕供蠧蝕殘¶
三條燭盡漏聲沉記得風簷擁鼻吟僥倖昔年為學淺¶
科名奕世受¶
恩深漸㸔暖律回寒谷又聽嚶鳴滿上林萬彚均歸¶
陶鑄裏傾陽惟有竭葵心¶
<pb:KR4h0149_WYG_090-22b>¶
　　恭和¶
御製翰林院宴畢¶
駕幸貢院七律四首元韻　　　　　　張若靄¶
百年容易值兹辰拜聽¶
新綸出禁闉¶
鸞輅乍臨争舞忭雞窓回憶倍艱辛典隆獻筞明經地¶
念軫風簷雪案人何幸¶
天顔親指頋一時矮屋盡逄春¶
<pb:KR4h0149_WYG_090-23a>¶
文昌炳炳麗中台嶽降嵩生有茂才舉矢成驕良巧矣¶
茹荼得蔗亦佳哉珊瑚網宻殷勤䕶桃李隂濃次苐開¶
聖治休明儒術重觀光争向¶
日邊来¶
碧漢迢遥彩翼摶鵬飛誰復敢私干風雲際㑹翺翔易¶
雨露涵濡報稱難夜永朱衣隂相士春遊紫陌待除官¶
盛朝最慎量才尺那惜三條燭蕋殘¶
銅壺聽徹漏沉沉廡下人還擁鼻吟得第詎忘雲路逈¶
<pb:KR4h0149_WYG_090-23b>¶
崇儒今荷¶
主恩深明珠喜見来滄海小草先教托上林從此單寒¶
依廣厦昭回雲漢答¶
天心¶
　　恭和¶
御製翰林院宴畢¶
駕幸貢院七律四首元韻　　　　　　嵩　夀¶
帝徳乗乾撫五辰制開棘院麗城闉雲程千丈真騰躍¶
<pb:KR4h0149_WYG_090-24a>¶
雪案三冬歴苦辛茟落風生能肖物衡懸氷鑑故由人¶
即今¶
上苑㸔花滿多是寒枝後試春¶
祥雲瑞靄䕶三台天佑¶
明時鍾異才金鼎調羮能辦矣龍門發軔信竒哉如椽¶
鉅茟千鈞立射斗文光一道開¶
聖念特憐多士苦棘闈欣見¶
翠華来¶
<pb:KR4h0149_WYG_090-24b>¶
長風共擬學鵬摶遇合由来不可干温飽志曽除却未¶
科名籍要克當難探香月窟推佳士揺珮¶
金鑾拜列官漏盡清宵文思湧恬吟那計燭光殘¶
參差雉堞影沉沉鎻院風清入夜吟駿足應圗来絶逺¶
珊瑚啟網出重深爬羅文采絲抽繭澹蕩韶光花滿林¶
温語數行¶
宸瞩近春和育士¶
聖人心¶
<pb:KR4h0149_WYG_090-25a>¶
　　恭和¶
御製翰林院宴畢¶
駕幸貢院七律四首元韻　　　　　　張鵬翀¶
禁苑行觴燕吉辰棘圍飛斾涖嚴闉荆山玊璞呈和氏¶
燕國金臺致劇辛健翮當風培萬里弱毫結陣掃千人¶
昌時加意勤¶
清問莫負紛綸井大春¶
斗魁髙㨖接星台首善人文上國才科苐摘髭誠易耳¶
<pb:KR4h0149_WYG_090-25b>¶
英䧺入彀信竒哉鵠袍有淚臨風洒虎榜無私傍日開¶
更喜觀光承¶
御蹕歡迎夹道拜恩来¶
光華日月聚摶摶綵茟誰将象緯干風雨魚龍相混易¶
風塵簦屩脫離難司徒六行非空舉宵雅三終早肄官¶
聖主旁求申命切肯教㸃額恣摧殘¶
鯤桓雀躍意飛沉¶
當宁咨嗟動逺吟馬勒朝銜千壁静魚鱗夜簇萬燈深¶
<pb:KR4h0149_WYG_090-26a>¶
珠璣詎抵賢為寳梁棟先儲士作林不薄讀書真有味¶
皇言肫切感人心¶
　　恭和¶
御製翰林院宴畢¶
駕幸貢院七律四首元韻　　　　　　劉　綸¶
堂開鳯咮際昌辰¶
華盖遥臨望¶
帝闉此日¶
<pb:KR4h0149_WYG_090-26b>¶
宸遊増物色經時文戰憶艱辛風雲並䕶三千籍雨露¶
先霑十八人踏徧槐花秋報罷行㸔珊網結来春¶
干將有氣叶中台黄牓齊登重茂才文史三冬應足矣¶
名經千佛信佳哉祗知溟北風多便争許終南徑别開¶
自此登龍真得地¶
至尊親駕六飛来¶
脩翅垂天任擊摶誰矜采茟昔遊干每懐¶
宵旰求賢切彌覺文章報¶
<pb:KR4h0149_WYG_090-27a>¶
國難筞射天人推漢制書升道藝重周官扶輪大雅資¶
真賞不獨芸忩飽蠧殘¶
明逺樓前漏欲沉五通十帖記披吟頻年襆硯慚材拙¶
両試持衡感遇深(乾隆戊午已未鄉㑹両試臣綸/並䝉    恩命充同考官)敢以¶
㣲㳙量學海祗期弱草藉華林鏁闈聴譜迎¶
鑾曲萬品鈞陶荷¶
聖心¶
　　恭和¶
<pb:KR4h0149_WYG_090-27b>¶
御製翰林院宴畢¶
駕幸貢院七律四首元韻　　　　　　嵇　璜¶
光動魁躔紀瑞辰¶
鑾輿新賁鎻闈闉求賢¶
聖主如饑渇挟筞真才獨苦辛玉尺平量期獲雋金針¶
暗度属何人龍門此日紆¶
宸頋寒谷吹噓總是春¶
黼黻文章耀鼎台¶
<pb:KR4h0149_WYG_090-28a>¶
朝廷立政在儲才知人則哲誠難矣觀國之光尚朂哉¶
天茟大書珠斗焕¶
帝歌庸作慶雲開從今郭隗臺邉路不數千金買駿来¶
前程九萬儘扶摶忍困藩籬不上干五色賦成迷目易¶
三條燭燼稱心難惟憑雅正師多士肯以浮華炫試官¶
博得¶
天顔回一笑短垣猶剰墨痕殘¶
棘院行行景象沉廵簷凝睇想幽吟政先釐剔頽風挽¶
<pb:KR4h0149_WYG_090-28b>¶
澤漙滋培¶
至意深逺溯源流澄道𣲖盡刋枝葉振詞林千秋衡鑑¶
應相勵報¶
國先酧造士心¶
　　恭和¶
御製翰林院宴畢¶
駕幸貢院七律四首元韻　　　　　　張映辰¶
鸞旂玉輅耀三辰萬騎喧闐溢¶
<pb:KR4h0149_WYG_090-29a>¶
帝闉文運宏開週再甲棘闈¶
親幸值先辛(是日/庚午)清班共集蓬瀛宴綺陌曽傳龍虎人¶
糺縵光華歌復旦不徒桃李滿城春¶
奎璧星明映斗台珊瑚鐵網試真才三條風燭偹嘗矣¶
萬里雲鵬不易哉丹桂有香從月落碧桃和露向春開¶
天街筞馬㸔花徧莫忘門前鵠立来¶
雲翼乗風九萬摶豐城光氣属吳干文如翻水成偏易¶
中擬青錢選極難自昔賢書傳盛典即今¶
<pb:KR4h0149_WYG_090-29b>¶
聖治重儒官¶
右文雅意知辛苦好向芸編共抱殘¶
銅龍水咽漏聲沉記向¶
螭㘭珥茟吟¶
三殿常瞻¶
金闕逈五雲回首玉堂深追陪宴序遊文圃賡和詩才¶
媿學林叨被¶
殊榮何以報壺中一片矢冰心¶
<pb:KR4h0149_WYG_090-30a>¶
　　恭和¶
御製翰林院宴畢¶
駕幸貢院七律四首元韻　　　　　　于　振¶
儒風有幸際¶
昌辰欣迓¶
鑾輿出¶
紫闉自是¶
一人勤教育非闗多士歎艱辛誰知¶
<pb:KR4h0149_WYG_090-30b>¶
雲棟繙經日時厪風簷刻燭人拜頌¶
天章多感泣禹門鱗鬛盡回春¶
妙簡名臣佇鼎台三年大比為掄才試思不媿科名者¶
此志寕惟温飽哉桃杏己随佳日種芙蓉亦向小春開¶
三千弱水天風勁曽見飈輪㡬度来¶
溟海天池儘控摶何曽草澤老方干果如飯顆躭吟苦¶
不患陽春賞識難¶
帝世四門明¶
<pb:KR4h0149_WYG_090-31a>¶
舜目¶
盛朝六典重周官春風苦啖紅綾餅勿笑蟲牙老齒殘¶
潛鱗健翮異飛沉蟋蟀經秋亦觧吟琴遇鍾期思愈切¶
驥逄伯樂感彌深從教乳燕栖文棟兼許巢烏集上林¶
雅意旁求羅俊彦¶
天書昭掲¶
聖人心¶
　¶
<pb:KR4h0149_WYG_090-31b>¶
　¶
　¶
　¶
　¶
　¶
　¶
　¶
皇清文頴巻九十¶
