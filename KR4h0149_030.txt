# -*- mode: mandoku-view; -*-
#+TITLE: 皇清文穎
#+DATE: 2015-08-25 00:42:25.185411
#+PROPERTY: ID KR4h0149
#+PROPERTY: BASEEDITION WYG    
#+PROPERTY: JUAN 卷三十
<pb:KR4h0149_WYG_030-1a>¶
欽定四庫全書¶
皇清文頴巻三十¶
　贊¶
　　易贊　　　　　　　　　　　　李光地¶
易之為書源流己逺至於近今為説家滿衆星繁繫必¶
辨緯曜羣言紛錯孰執其要我論聖統則折諸賢胡心¶
是師曰余單傳折中賢者又以聖斷聖雖邈矣㣲辭有¶
爛聖欲加年愚者須幾徒有日孳至斃乃已緬繹聖訓¶
<pb:KR4h0149_WYG_030-1b>¶
觀彖可知姬公有言文王我師故知稱名始自文考憂¶
患有興繫辭已曉六爻之作於是取材位之凶吉時哉¶
時哉夫子之傳莫先於彖彖意既得爻斯過半其次釋¶
爻片言摘抉夢寐周公如合符節大象之立推類廣引¶
或離卦意皆卦之緼載稽三傳祖文宗周又通其象使¶
理周流復總全經通論其要易簡之精乾坤之奥河洛¶
苞符蓍卦圓方繫辭義例學易典常廣大精㣲著明深¶
切如網在綱若車有轍厥後三篇出自河内圖隱象湮¶
<pb:KR4h0149_WYG_030-2a>¶
千載明昧首定其類次變其通序之雜之觸長無窮¶
<pb:KR4h0149_WYG_030-3a>¶
　　朱子像贊　　　　　　　　　　李光地¶
堯舜之道二典僅垂孔氏六經至秦而灰漢唐之間道¶
墜文喪董韓王楊晨星相望宋之中葉其學大醇及乎¶
夫子程周彌尊閑聖之嚴憂世之厚頽瀾稽天獨執其¶
咎刋去枝華務見本根菽粟麻絲至味大文肆開堂戸¶
示我奥宅茍有能者便達天徳於戲五百之運歴古而¶
同建武貞觀一時之功天為萬代金口木舌夫子之生¶
於湯有烈方明之初一術專師風流篤茂夫子是資詭¶
<pb:KR4h0149_WYG_030-3b>¶
説汨之於聖則畔夫子道㣲貞元亦散孰陟嵩華越彼¶
平岡孰能渉海而棄舟航夫子之道與時屯泰婺女之¶
墟光耿長在凡我后裔瞻仰來兹古人有言心嚮往之¶
<pb:KR4h0149_WYG_030-4a>¶
御書翰林院扁額贊　　　　　　　　韓　菼¶
大書特書¶
天文發䝉序如爻繫經義昭融警覺提撕振古洪鐘聖¶
徳渾全藝事旁通乾體日强筆健飛龍得心運手元氣¶
化工¶
<pb:KR4h0149_WYG_030-5a>¶
御書都察院扁額贊　　　　　　　　韓　菼¶
唐虞盛世賡歌喜起¶
宸章垂訓中天齊軌文符二典書兼八體象乾行健臣¶
鄰仰止欽乃言職之綱之紀晨夕對揚聖顔如咫¶
<pb:KR4h0149_WYG_030-6a>¶
御書詹事府扁額贊　　　　　　　　韓　菼¶
聖謨洋洋闡揚洙泗進修徳業率由仁義逺邇高卑昭¶
示所自¶
揮毫遄賜時雨之至榮光萬丈際天蟠地夀世無極赤¶
文綠字¶
<pb:KR4h0149_WYG_030-7a>¶
　　十駿贊¶
志在千里吉行五十曵匹練以飛光夐玉花而屹立匼¶
匝金支覆氤氲寶香裛閶闔獨歩炯如月入歛絶材以¶
就閑宜休祥兮重襲¶
　　　右萬吉驦　　　　　　　　　張　照¶
丹霄紫燕雲龍降精雄姿傑出猛氣横行騰山跨壑毛¶
羣震驚於莵之族憑險誰攖林傳風嘯薄隱星睛天駒¶
怒突振鬛長鳴爪牙縮衂顛隕谿阬威神崇衞¶
<pb:KR4h0149_WYG_030-7b>¶
警蹕塵清¶
　　　右闞虎騮　　　　　　　　　梁詩正¶
獅子玉龍為友塵不動風來陡情萬里心¶
一人坐文殊擁吉雲玉其色獅其力毛且物俱無匹蹄¶
雪寒耳竹秋成地用與天游可¶
君意受¶
君恩日無事冬又春¶
　　　右獅子玉　　　　　　　　　張　照¶
<pb:KR4h0149_WYG_030-8a>¶
龍馬華文朱兩翼軒紀來從太蒙域凌雲超忽奔虹織¶
踠踣雲雷輸疾亟騰光瑞聖聞疇徳即今服皁天閑側¶
六飛角壯看竒特一團旋風桃花色¶
　　　右霹靂驤　　　　　　　　　梁詩正¶
秀含月窟精降星房桃花汗赭夾鏡瞳方四蹄先鳥一¶
座如床流水日永行雲風翔般般麟若㸃㸃雪裝滅没¶
䟃𧽼卬首高驤鴥彼飛隼庶幾頡頏¶
　　　右雪㸃雕　　　　　　　　　張　照¶
<pb:KR4h0149_WYG_030-8b>¶
天子之馬允資徳驥在越影與超光念乗奔而謹轡比¶
玉輦之閑安懿九花之上駟騰逸足以無前婉柔心而¶
馴致惟銜橜之不驚斯以信逍遥之能事¶
　　　右自在驈　　　　　　　　　梁詩正¶
地無驚煙海千里太平百年豐有芑肉騣空老天閑裏¶
九旒旗下五花羙爾獨當御¶
龍顔喜一嘶羣馬皆竦耳超光趨影去天咫足底矞雲¶
紅黄紫¶
<pb:KR4h0149_WYG_030-9a>¶
　　　右奔霄驄　　　　　　　　　張　照¶
感朔思兮風蕭蕭影滅没兮朱霞飄秋隼横厲兮盤青¶
霄大羽獵兮靈之囿徼輕禽兮逐狡獸飛鞚兮驚沙電¶
掣兮前遮廻靶兮縱鏑不遣霜拳兮破空擊¶
　　　右赤花鷹　　　　　　　　　梁詩正¶
展倜儻以權竒聊逍遥以容與横秋風而流英撲春雲¶
而如舞涵淑徳於逸才正當年而遇¶
主殊七十之馮唐比廿四之鄧禹¶
<pb:KR4h0149_WYG_030-9b>¶
　　　右英驥子　　　　　　　　　張　照¶
逸景孫天馬子骨開張姿淑詭凌雲氣輕萬里上天衢¶
追日軌顧飛龍爭尺咫秣芝田飲蒙汜環九垓歴塊耳¶
歸¶
有徳勢風靡驂象輿歩金戺太一貺匪今始¶
　　　右籋雲駛　　　　　　　　　梁詩正¶
<pb:KR4h0149_WYG_030-10a>¶
　　三希堂圖贊　　　　　　　　　梁詩正¶
書品稱聖無過逸少家法是貽官奴特妙奕奕東亭韻¶
流椽筆躡跡雲龍抗行齊匹鐫華永式墨本無多竟完¶
片璧神物撝呵¶
幾餘甲乙研精寶笈採掇菁英居然鼎立堂仍温室顔¶
曰三希¶
仙毫記述妙緒雲飛厥義維何物以少貴緬企遐宗轉¶
含道味與古為徒與天為徒進徳游藝於此焉俱心畫¶
<pb:KR4h0149_WYG_030-10b>¶
神營旁叅筆陣却笑米家但誇寶晉琅邪羣從風流著¶
聞披圖靜對未沫遺芬稱制評書右軍傳贊¶
睿思淵微義超貞觀¶
<pb:KR4h0149_WYG_030-11a>¶
　　三希圖贊　　　　　　　　　　汪由敦¶
皇上得王羲之獻之及王珣三人真蹟因顔所貯堂曰¶
三希¶
御製為記復命(臣/)董邦逹合寫為圖(臣/)由敦敬為之贊¶
曰古人有言文章小技區區翰墨又其餘事乃卓乎立¶
極於千古窮神入化巧不可階而力不能至羲稱書聖¶
獻之克嗣法䕶朗朗才復不易至於今二千餘年矣而¶
一鱗片甲神物呵䕶者虹光寶氣猶上燭乎¶
<pb:KR4h0149_WYG_030-11b>¶
天閶而邀¶
睿賞於神契蓋一善不遺故慨慕流連既¶
揮翰以銘堂復圖形於清秘聞之達者於物寓意而不¶
留意竊獨謂¶
天縱淵衷本末一貫初無分於道器藝猶如此况等而¶
上之於墻於羹孰能測¶
神心之精邃披斯圖也將逺懐自有所寄而非徒寤想¶
晉人之高致也耶¶
<pb:KR4h0149_WYG_030-12a>¶
　　眀史列傳贊　　　　　　　　　汪由敦¶
　　　徐達常遇春贊¶
眀太祖奮自滁陽戡定四方雖曰天授蓋二王之力多¶
焉中山持重有謀功高不伐自古名世之佐無以過之¶
開平摧鋒䧟陣所向必克智勇不在中山下而公忠謙¶
遜善持其功名允為元勲之冠身依日月剖符錫土若¶
二王者可謂極盛矣顧中山賞延後裔世叨榮寵而開¶
平天不假年子孫亦復衰替貴匹勲齊而食報或爽其¶
<pb:KR4h0149_WYG_030-12b>¶
故何也太祖嘗語諸將曰為將不妄殺人豈惟國家之¶
利爾子孫實受其福信哉可為為將帥者鑑矣¶
　　　張寧等贊¶
御史為朝廷耳目而給事中典章奏得爭是非于廷陛¶
間皆號稱言路天順以後居其職者振風裁而恥緘黙¶
自天子大臣左右近習無不指斥極言南北交章連名¶
列署或遭譴謫則大臣抗疏論救以為羙談顧其時門¶
户未開名節自勵未嘗有承意指于政府効搏噬于權¶
<pb:KR4h0149_WYG_030-13a>¶
璫如末季所為者故其言有當有不當而其心則公上¶
者愛國次亦愛名然論國事而至于愛名則將惟其名¶
之可取而事之得失有所不顧于匡弼之道或者其未¶
善乎¶
　　　顧憲成等贊¶
成𢎞以上學術醇而士習正其時講學未盛也正嘉之¶
際王守仁聚徒于軍旅之中徐階講學于端揆之日流¶
風所被傾動朝野于是搢紳之士遺佚之老聫講會立¶
<pb:KR4h0149_WYG_030-13b>¶
書院相望于逺近而名高速謗氣盛招尤物議横生黨¶
禍繼作乃至衆射之的咸指東林甘陵之部洛蜀之爭¶
不烈于是矣憲成諸人清節姱修為士林標凖雖未嘗¶
激揚標榜列君宗顧俊之目而負物望者引以為重獵¶
時譽者資以梯榮附麗游揚薰蕕猥雜豈講學初心實¶
然哉語曰為善無近名士君子亦可以知所處矣¶
　　　魏允貞等贊¶
朋黨之成也始于矜名而成于惡異名盛則附之者衆¶
<pb:KR4h0149_WYG_030-14a>¶
附者衆則不必皆賢而胥引之樂其與已同也名高則¶
毁之者亦衆毁者不必不賢而怒而斥之惡其與已異¶
也同異之見岐于中而附者毁者爭勝而不已則黨日¶
衆而為禍熾矣魏允貞王國余懋衡皆以卓犖閎偉之¶
㮣為衆望所歸李三才英邁豪雋傾動士大夫皆負重¶
名當世黨論之盛數人者實為之魁則好同惡異之心¶
勝也易曰渙其羣元吉知此者其惟聖人乎¶
<pb:KR4h0149_WYG_030-15a>¶
御繪詩經全圖贊　　　　　　　　　梁詩正¶
伊古垂訓左圖右書覽觀鑒戒如與游居我¶
皇稽古道存目擊無逸豳風高張殿壁¶
娛情翰墨清燕餘閒萬象天秀隨元氣還詩三百篇繪¶
事流羙惟馬和之超宋書史風雅攸寄尚有典型匪刪¶
匪逸不見全經爰整曩規羣工待¶
詔仿舊補遺擬追筆妙能品備矣未進於神¶
仙毫㸃染飛動疑真乃睠左方¶
<pb:KR4h0149_WYG_030-15b>¶
御書章句逺邁思陵諸體畢具南陔以降束晳補亡周¶
情孔思¶
更撰篇章¶
幾暇從容程功勿亟七載集成萟林動色生氣逺出鎔¶
冶化爐遺文總錄合璧聫珠糺縵烟雲昭回星漢萬丈¶
光華¶
天章縈貫¶
神心逺邁大義載宣匪曰游藝進徳在焉五際六情條¶
<pb:KR4h0149_WYG_030-16a>¶
綱可述理趣環深藴涵㣲密寫氣呈貌屬采附聲羙刺¶
審象心開目明受詩卒業求端要止大㫖所存聞子朱¶
子斯圖重炳可興可觀開巻自得無勞仰鑽由缺得完¶
因文見道舊蹟流傳儼然師保(小臣/)稽首大哉¶
王言妙闡經義徳成教尊形四方風繫¶
一人本但凛陳詩何煩補衮丹青法戒矇瞍誦箴此焉¶
竝舉不顯亦臨盛徳形容千載一遇歌頌無文聊充傳¶
註¶
<pb:KR4h0149_WYG_030-17a>¶
　　歴代帝王道統圖讚　　　　　　錢陳羣¶
　　　伏羲龍馬負圖¶
道統開天遇聖而授設位成能立極惟后丹圖五五羅¶
星錯繡蓄秘儲精神物孰寇河流渾渾龍駒昂昂赤文¶
綠甲背負騰光攷序作卦觀變隂陽文辭未立理藴已¶
彰¶
　　　神農遍嘗百草¶
帝念蒸民得生而樂教畊耒耜濟病醫藥二儀變化蕃¶
<pb:KR4h0149_WYG_030-17b>¶
廡聚薄鞭之以赭有長無落氣均大地數應周天五華¶
二實性别形遷辛温克調痟癘斯捐人心和平夀考永¶
年¶
　　　黄帝畫井制畝¶
繼神農氏黄帝垂裳因民耒耨肇域井疆披山通路省¶
下土方四道八宅民居以康歩測章亥數推隷首師兵¶
往來原隰左右冕旒相度蓑笠奔走百度漸興經始隴¶
畝¶
<pb:KR4h0149_WYG_030-18a>¶
　　　帝堯欽若授時¶
惟天為大惟堯則之敬觀懸象授民以時羲和既命璣¶
衡廼窺分至中星是正是推三光揚精五氣順叙民無¶
憂患燥濕寒暑作息食飲樂恒安處問帝之力何有於¶
予¶
　　　帝舜鳳儀麟舞¶
玉瑞既班琴絃斯撫九成簫韶兩階干羽應律風平諧¶
音石拊麐鳳為寶來儀率舞羣后至止虞賓在斯揚帝¶
<pb:KR4h0149_WYG_030-18b>¶
之華典樂唯䕫敷教行賞象刑方施薫風自南恭已無¶
為¶
　　　夏禹隨山刋木¶
禹敷下土四載是乗決濬因勢力靡弗勝爰暨益稷功¶
能克承祗台之徳不伐不矜既道山川乃定貢賦錫圭¶
告成賜姓表胙百神用饗民宗度數惟日孜孜惜隂成¶
務¶
　　　后稷教民稼穡¶
<pb:KR4h0149_WYG_030-19a>¶
有邰之興際唐虞夏厥有相道匍匐知稼堯舉農師民¶
力廼藉嘉種是登陳常贊化險阻既逺民居方夷奏庶¶
艱食布物土宜粒我億兆以慰其咨肇祀嗣歲以迄於¶
兹¶
　　　成湯網解三面¶
成湯正域克寛克仁若秕惕罪視水懐民出見張網與¶
物同屯曰為更祝温然陽春爰釋三方用驅一面高下¶
左右惟欲所便失禽不誡聖徳始見漢南諸侯聞風歸¶
<pb:KR4h0149_WYG_030-19b>¶
善¶
　　　殷高宗夢賚良弼¶
彼築者誰衣褐帶索芒芒虞野風雲寥廓殷王恭黙景¶
命睠亳賢臣入夢不迕而遻用作霖雨爰起骨靡天同¶
神比孰左右之惟爾納誨庶其輔台克紹乃辟殷祀永¶
綏¶
　　　周文王發政施仁¶
聖人之仁物無不愛急先務者澤必下逮惟此無告萬¶
<pb:KR4h0149_WYG_030-20a>¶
狀千態我覆育之勿令終廢至哉西伯化被六州振乏¶
宣滯敷政優優枯骨瘞矣孔邇求矣維岐之治實啟有¶
周¶
　　　周武王訪箕衍疇¶
天以一清厥朔生水禹順治之九疇是矢推衍增益實¶
惟箕子書不盡言與圖同㫖衡縱十五會于中央錫福¶
者后建極者皇訪于商耉周祚用昌彜倫攸叙治道大¶
光¶
<pb:KR4h0149_WYG_030-20b>¶
　　　周成王卜年定鼎¶
武登豳阜實求天保三塗嶽鄙顧瞻周道爰審雒伊天¶
室載考公旦攝政業隆襁褓自周朝歩命召經營乃卜¶
年世兆食獻伻鼎定郟鄏和會休明二誥既成越裳是¶
庭¶
　　　漢高帝大牢祀聖¶
孔子至漢二百餘年藏器習禮魯邦世傳高祖過之太¶
牢祀焉令諸從政肅謁必先維至聖道其大難譽後世¶
<pb:KR4h0149_WYG_030-21a>¶
追崇典禮彌著初隆釋奠戎器猶除馬上治之斯言殆¶
庶¶
　　　光武錫封褒徳¶
漢哀平間密令卓茂舉善而教子民恐後病免歸歟鐘¶
鼓孰右光武即位重賞首購命就太傅錫之侯封克奨¶
循良廼靖烟烽雲臺濟濟車服酬庸兹先論徳百爾益¶
恭¶
　　　唐太宗屏書刺史¶
<pb:KR4h0149_WYG_030-21b>¶
漢二千石唐之刺史畀以化權用致上理茍非其人政¶
亦撓骩虞廷考績黜陟臧否太宗君國實重此官屏書¶
姓氏聿求乂安安民要矣知人則難風移俗易史艶貞¶
觀¶
　　　宋太祖洞開重門¶
既定荆潭亦克岳朗揆日作宫民應如響營宇有制仰¶
師詄蕩豈居是崇實心克廣爰坐寢殿令開諸門如方¶
寸地寧莫余捫端直通豁反側以安惴惴危㣲千聖同¶
<pb:KR4h0149_WYG_030-22a>¶
源¶
　　右歴代帝王道統圖讚其圖為(臣/)母陳書所作竊¶
　　(臣/)猥以庸才叨荷¶
聖主洪恩豢養禁廷仰見¶
皇上典學功純於古帝哲王懿行嘉言篤嗜遥集深契¶
　　精㣲謹將(臣/)母畫册計十六幅幅綴以讚另製一¶
　　册進呈¶
御覽敬申獻曝之忱用志乗韋之義(臣/)錢陳羣恭識¶
<pb:KR4h0149_WYG_030-23a>¶
　箴¶
　　明善箴　　　　　　　　　　　熊賜履¶
善本降衷是為天命體用渾全曰情曰性大本達道心¶
為之柄動察静存無將無迎氣拘物蔽表裏交病不鸞¶
而鴞不麟而獍舉目棘榛動趾擭穽塞義充仁生心害¶
政何以明之知行兼併去私存公閑邪養正樹徳務滋¶
除惡務屏天理既純人欲亦淨澄若止水湛如明鏡心¶
君泰然百體從令言為法言行為懿行富有大業日新¶
<pb:KR4h0149_WYG_030-23b>¶
月盛一念或差遂分狂聖一事偶違亦闗殃慶念哉念¶
哉道在主敬本體工夫斯其究竟¶
<pb:KR4h0149_WYG_030-24a>¶
　　主敬箴　　　　　　　　　　　熊賜履¶
厥敬維何曰惟主一永矢靡他庶幾弗失戰戰兢兢莊¶
莊慄慓㣲顯一原初終一律曰欽曰恭功存宥密聖聖¶
相傳惟兹的實周孔之書程朱之筆一言終身敬哉無¶
逸¶
<pb:KR4h0149_WYG_030-25a>¶
　銘¶
　　雜銘　　　　　　　　　　　　熊賜履¶
　　　几(二章/)¶
設之安授乃佚隱而卧忘予恤¶
彤席慄畫純溢蟠木烏皮勝雕漆¶
　　　杖(二章/)¶
扶危定傾維汝之行輔耆翼徳維汝之職¶
藜兮青笻兮赤投九節托六尺¶
<pb:KR4h0149_WYG_030-25b>¶
　　　鑑(三章/)¶
鑑汝形明汝性形必端性必正¶
瑩若水朗如冰宜玉匣畏青蠅¶
白髮日生丹衷日清鑑乎鑑乎惡知予之幽貞¶
　　　盤(三章/)¶
頮面滌塵盥手除垢方寸㸃汚繄誰之咎¶
澡身對人洗心對天功夫無間維穢之湔¶
見水思淵懼溺也見凍思寒懼慼也¶
<pb:KR4h0149_WYG_030-26a>¶
　　　帶(二章/)¶
横金則慙鏤玉亦訕縞素委蛇無災無患¶
埀紳志正書紳道存¶
　　　屨¶
毋由徑毋臨壑秋露寒春冰薄¶
　　　枕¶
高則安欹則憂碎琥珀賦柟榴鴻寶之書不須搜¶
　　　拂¶
<pb:KR4h0149_WYG_030-26b>¶
蠅莫近塵莫沕鄭俠當年只此物千載而下名不屈¶
　　　屏風¶
立則端直處必㢘方善哉李尤其言孔彰¶
　　　榻¶
非其人不設非其人不下¶
　　　硯¶
方圓備蒼素分清如池翠若雲是之謂天地之文¶
　　　墨¶
<pb:KR4h0149_WYG_030-27a>¶
習習蘭津融融松液萬歲千秋憑斯一擲如之何弗惜¶
　　　筆¶
犀比錐鋒同矢中書君管城子班生投安世珥夣花文¶
獲麟止毛頴傳盡之矣¶
　　　紙¶
白簡見青蒲變文愈衍道益衒是以君子慎所撰¶
<pb:KR4h0149_WYG_030-28a>¶
　　文房雜銘十二首　　　　　　　陳元龍¶
中書勞勩載寢之牀我方腕脱爾倦朱黄俾爾小休以¶
養毫鋩動極思靜道在善藏¶
　　　右筆牀¶
墨海既瀦硏山尤峻紋如波皺質同玉潤在昔米顛署¶
之寶晉墨雲滃然横開筆陣¶
　　　右研山¶
玉蜍一勺涓滴幾許散作墨花天孫機杼古貌是式虛¶
<pb:KR4h0149_WYG_030-28b>¶
中是注膚寸而合為天下雨¶
　　　右水丞¶
管城所都譬猶武庫麟角䑕鬚居然成聚或剛或柔亦¶
細亦鉅隨材器使綽有餘裕¶
　　　右筆筒¶
楮生有文宜主以靜式金式玉抑浮戒横如砥之平如¶
珽之正藉爾端方以為鎮定¶
　　　右鎮紙¶
<pb:KR4h0149_WYG_030-29a>¶
光分太乙短檠毋棄玉漏初長蘭膏方膩霏霏煜煜吐¶
燄結穗三餘所資不遑宵寐¶
　　　右書燈¶
雪花打窓紫玉冰結染翰濡毫倩誰呵筆㣲温始泮春¶
盎流溢生意融和愛如冬日¶
　　　右研爐¶
懸腕斯貴枕腕斯易指法既運且休吾臂即墨膺封管¶
城晉位乃召此君作掌書記¶
<pb:KR4h0149_WYG_030-29b>¶
　　　右臂閣¶
墨去其積言去其陳滌除舊染鋒頴彌新質瑩神完體¶
潔用醇揮毫落紙清無㸃塵¶
　　　右筆洗¶
比之律度為天下式在易維坤六二協徳烏絲紫䦨縱¶
横若一受材不欹好是正直¶
　　　右界尺¶
書貴瘦硬代筆以鐵快劍長㦸繆篆糾結龜駝壓紐秦¶
<pb:KR4h0149_WYG_030-30a>¶
殘漢缺清閟蕭閒古香郁烈¶
　　　右圖章¶
盛以水玉和以瓊液流耀含英内映外覿爰佐書史如¶
圭如璧千秋丹篆筞爾勲績¶
　　　右印池¶
<pb:KR4h0149_WYG_030-31a>¶
　　寶座銘　　　　　　　　　　　徐　本¶
大寶曰位底定四方聖作物覩恭已垂裳黄屋丹宸世¶
有典則膺籙受圖懋昭令徳南面而聽居高臨卑聲律¶
身度惟敬之為曰禮制心曰義制事記動記言史左右¶
侍雕龍餙螭追琢其章保定孔固恢廓紘綱承式百官¶
平章百姓萬邦時雍萬年表正¶
<pb:KR4h0149_WYG_030-32a>¶
　　未央宫瓦硯銘　　　　　　　　汪由敦¶
炎祚開紫宫新陶甓良垂千春宜毫墨壁府珍¶
　　銅雀臺瓦硯銘　　　　　　　　汪由敦¶
神雀軒舉藏歌貯舞高臺既傾驚沙宿莽萬瓦鱗鱗遺¶
此片甲質瑩而澤什襲寶匣豈無良材龍尾鳳咮閲歲¶
逾千曷若汝夀¶
　　又　　　　　　　　　　　　　汪由敦¶
伊昔之鉅麗瓦也有餘媿而今之遭逢登几席以雍容¶
<pb:KR4h0149_WYG_030-32b>¶
陳秘殿松華汎臺安在哉瓦為硯是可鑑¶
<pb:KR4h0149_WYG_030-33a>¶
　　未央宫瓦研銘　　　　　　　　梁詩正¶
元雲蒸蒼璧獲未央瓦酇侯作軼甘泉藐銅爵刀筆意¶
早相託到於今伴圖籍播清芬石渠閣¶
　　温室瓦研銘　　　　　　　　　梁詩正¶
卯金銷留瓦注鴛鴦影已分蟾蜍氣方吐猶記當年簪¶
筆人廵簷黙數庭前樹¶
　　銅雀臺瓦研銘　　　　　　　　梁詩正¶
銅雀䨇鳴五穀熟幻化長留硯田宿墨池清泚星光屬¶
<pb:KR4h0149_WYG_030-33b>¶
依稀照影漳河曲¶
　　又　　　　　　　　　　　　　梁詩正¶
建安片瓦今依然神工遣結文友緣珍逾蒼玉千秋傳¶
何似當年燦金碧臺荒空惜參差跡¶
　¶
　¶
　¶
皇清文頴巻三十¶
