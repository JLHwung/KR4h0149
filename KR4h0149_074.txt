# -*- mode: mandoku-view; -*-
#+TITLE: 皇清文穎
#+DATE: 2015-08-25 00:42:26.132798
#+PROPERTY: ID KR4h0149
#+PROPERTY: BASEEDITION WYG    
#+PROPERTY: JUAN 卷七十四
<pb:KR4h0149_WYG_074-1a>¶
欽定四庫全書¶
皇清文頴巻七十四¶
　詩¶
　七言律詩¶
賜假南歸恭賦紀¶
恩詩四首　　　　　　　　　　　　張　英¶
(臣/)心寸草由來久未敢封章逹¶
至尊每見青郊陳麥飯思乘春水到柴門上書幸恕愚¶
<pb:KR4h0149_WYG_074-1b>¶
情廹¶
當宁偏承¶
詔語温廻憶此身依日月芸編香案十年恩¶
典學筵開久侍觀龍綃棐几碧雲端風亭展巻都㤀暑¶
温室披圖豈避寒日旰坐當樓影直宵分聼徹漏聲殘¶
法天行健誠稀覯蠡見惟愁測海難¶
自離疏屩入觚稜碧落丹霄十二層别苑毎隨臨水殿¶
御筵常近讀書燈靜從秘閣聼鈴索晚向天街望玉䋲¶
<pb:KR4h0149_WYG_074-2a>¶
檢㸃平生¶
恩遇地涓埃酬答媿無能¶
雞舌乍辭文石陛羊腸重踏碧山岑陳情敢有懐鄉意¶
拜¶
命彌増戀¶
闕心繾綣難違芸閣侶低徊還惜¶
禁庭隂年來供奉銜¶
恩句暫向東臯澤畔吟¶
<pb:KR4h0149_WYG_074-2b>¶
　　丙寅七月初九日¶
賜食於西苑并¶
賜法瑯爐瓶匙箸香盒各一具同被¶
恩賚者五人左都御史(臣/)廷敬禮部侍郎(臣/)乾學侍讀¶
　　　學士(臣/)士竒編修(臣/)杜訥(臣/)英時為翰林掌院¶
　　　學士　　　　　　　　　　　張　英¶
西巘秋光滿¶
上林傳來¶
<pb:KR4h0149_WYG_074-3a>¶
賜食¶
禁庭隂芙蕖照水紅欄逺秔稻吹香¶
御苑深湛露同沾¶
明主澤豳風作頌侍臣心幾人曾到甘泉館栁岸花蹊¶
取次吟¶
内製薰爐出禁闌鏤金錯采碧琅玕¶
御筵移得香猶在温室分來火未寒沉水烟常凝玉篆¶
博山雲自起龍團¶
<pb:KR4h0149_WYG_074-3b>¶
賜書百卷家藏久棐几湘簾與對看¶
　　昌瑞山晚眺　　　　　　　　　張　英¶
地接東溟海氣黄橋山弓劍枕崇岡千林春色還秋色¶
萬嶺朝陽與夕陽雲近¶
園陵多靉靆月臨闗塞逈蒼茫幾廻歩屧鸞旗後涕泗¶
西風¶
輦道傍¶
　　乙亥六月二十日奉¶
<pb:KR4h0149_WYG_074-4a>¶
召至暢春園¶
賜食於韻松軒¶
賜宴於淵鑑齋宴畢敬觀¶
御書於佩文齋¶
賜御筆書扇並紅白千葉蓮各一瓶恭賦四章同¶
召者户部尚書(臣/)廷敬原任左都御史(臣/)鴻緒學士(臣/)¶
　　　藻少詹事(臣/)士竒太常少卿(臣/)杜訥督捕理事¶
　　　官(臣/)㑹恩侍講學士(臣/)䕫庻子(臣/)岳頒及長男¶
<pb:KR4h0149_WYG_074-4b>¶
　　　侍講學士(臣/)廷瓚　　　　　　張　英¶
時和鳴鳥聼雝喈避暑亭臯惬¶
聖懐苑栁凉生¶
宣政殿渠蓮香繞讀書齋林幽地靜烟霞古徑轉谿廻¶
水石佳惟有侍臣¶
恩眷渥木蘭舟泛到¶
蓂階¶
萬幾臨御久精勤暇日¶
<pb:KR4h0149_WYG_074-5a>¶
皇情涉典墳窓度竹風彌靜逺簾垂花氣更氤氲芸香¶
披巻侵晨色蓮漏觀書逹夜分水變墨池何足訝琳瑯¶
千軸盡奎文¶
遏雲亭畔列芳叢景物人間逈不同玉蕊乍驚天上樹¶
荔枝初見嶺南紅雕欄鳥語曈曨日水殿蘭香澹蕩風¶
總是生成饒雨露擢英競秀碧霄中¶
自昔詩稱玉井蓮錦堂今見露華鮮重䑓異種蓬壺客¶
碧藕竒姿太液仙缾貯荷香分渥澤舟移花影度晴川¶
<pb:KR4h0149_WYG_074-5b>¶
一從拜賜芙蓉闕日日清芬几席前¶
　　侍宴外藩郡王¶
賜石榴子恭紀　　　　　　　　　　陳廷敬¶
仙禁雲深簇仗低午朝簾下報班齊侍臣蚤列名王右¶
使者曽過大夏西安石種栽紅豆蔻火珠光迸赤玻璃¶
風霜歴後含苞實只有丹心老不迷¶
　講筵¶
賜紫貂文綺白金恭紀三首　　　　　陳廷敬¶
<pb:KR4h0149_WYG_074-6a>¶
去歲含毫侍¶
玉墀錦裘天上拜¶
恩時衣冠曙色交¶
龍衮鵷鷺春温集鳯池¶
禁苑久依簪筆地直廬重詠¶
賜貂詩微勞一髪何曽効輕暖頻年媿¶
聖慈(賜貂/)¶
紫襭青綾出尚方¶
<pb:KR4h0149_WYG_074-6b>¶
恩深奏謝閣門旁機絲巧度金梭月刀尺頻霑錦綺香¶
袖拂螭頭爐氣暖步隨龍尾珮聲長許身¶
衮職無能補空睹宮衣滿篋箱(賜文綺/)¶
榮光¶
賜予報重重内裏分金勅禦冬赤縣尚鐫初進字瑶函¶
纔啟¶
御前封記¶
恩未忍輸泉布索米重教罄釡鍾不羡長門工賣賦腐¶
<pb:KR4h0149_WYG_074-7a>¶
儒執簡慶遭逢(賜白金/)¶
　　奉¶
命祭告北鎭　　　　　　　　　　　陳廷敬¶
使星十道出¶
王城獨奉函書到上京大漠北來砂磧盡神山東望海¶
雲生鶯花舊日朝¶
陵路楊栁春光出塞情曾是¶
翠華游歴處臨軒故遣侍臣行¶
<pb:KR4h0149_WYG_074-7b>¶
世祖章皇帝御書正大光明四字¶
上御製題䟦勒石¶
賜觀於¶
　内殿恭紀　　　　　　　　　　　陳廷敬¶
曾侍¶
先皇近玉除龍鸞重捧九霄書¶
兩朝寳翰輝天府奕葉奎文映¶
禁廬典册星雲光絢爛勛華日月氣扶輿還思開國規¶
<pb:KR4h0149_WYG_074-8a>¶
模逺金匱藏編在石渠¶
聖德萬壽詩十二首(有序/)　　　　　　陳廷敬¶
　　伏惟德並乾行純嘏允符函盖光齊日照遐齡永¶
　　配曦輪欣逢景運之隆慶洽承平之盛陽春發育¶
　　喜萬彚之䝉庥化域和恒咏九如而獻祝(臣/)廷敬¶
　　恭覩我¶
皇上禎符誕握寳籙𢎞膺居正體元備聖人之全徳履¶
　　仁蹈義躋天下於咸寧有生民未有之竒道隆三¶
<pb:KR4h0149_WYG_074-8b>¶
　　古兼前代未兼之業功盖百王文命敷而風教式¶
　　於九圍武烈昭而聲靈振乎八極既高蕩蕩巍巍¶
　　之績復溥穹穹厚厚之恩偕闓澤於神人徧謳歌¶
　　於中外盖以肇天極而修人紀用是闡¶
皇綱而恢¶
帝紘昔當初臨寶祚之時正是孝事¶
慈寧之日¶
重闈問以為君何欲我¶
<pb:KR4h0149_WYG_074-9a>¶
皇答曰圖治愛民曾傳¶
聖語於當年言為經而辭為緯果見太平於今日治已¶
　　定而功已成猶思由後以視今毎念謹終其如始¶
　　廓明德新民之量廣錫類不匱之原存心飬性以¶
　　逹天主敬立誠而體道¶
容儀清穆肅雍殫昭事之䖍¶
齋祓潔嚴享祀盡明禋之實危微精一接統緒於勲華¶
　　濂洛闗閩㑹淵源於鄒魯籖分甲乙探冊府之藏¶
<pb:KR4h0149_WYG_074-9b>¶
　　巻歴丹黄發圖疇之秘西清東壁古今絶企夫¶
天章二典三謨前後允推夫¶
御製並虞廷之什義兼周雅之長超唐人之篇理取宋¶
　　儒之正冠六文而首出邁八體以遐標玩程頤即¶
　　此是學之言契神化於形聲之内愛公權心正筆¶
　　正之語運經綸於文字之中宮漏未移已布千言¶
　　於紙上封章纔罷早廻萬象於毫端貫乎百家而¶
　　我學不厭游於六藝而惟聖多能玉尺儀天溥博¶
<pb:KR4h0149_WYG_074-10a>¶
　　如天之大土圭候日昭明如日之新春蒐夏苗適¶
　　修軍國之禮投戈講藝不㤀弧矢之威凡此躬行¶
　　心得之精微具見¶
帝德宸修之廣大奉¶
東朝之鼎飬允矣孝慈操北斗之璣衡皇哉作述龍樓¶
　　鳯閣光華朗映前星玉葉瑶枝芳馥長凝叢桂克¶
　　勤克儉建昭代之儀型是訓是行彰清時之法守¶
　　體節用之指約省百倍於前朝𢎞益下之規德澤¶
<pb:KR4h0149_WYG_074-10b>¶
　　頻施於萬姓惜金錢於太府無非寛閭左征徭減¶
　　玉食於尚方正以裕民間積貯時頒渙汗蠲逋歲¶
　　至再三屢沛絲綸賜免動逾千萬當爰書之覆奏¶
　　必惻怛於¶
宸衷祥風轉草色於圜扉協氣應星光於貫索夫自¶
端居燕寢無時不以黎庻為心至於問俗觀民隨在必¶
　　以補助為事鑾車駕而需雲布慶翠旗指而解澤¶
　　滂敷河淮為國計攸闗疏瀹悉¶
<pb:KR4h0149_WYG_074-11a>¶
聖謨所示山川永奠春囘禹貢之區漕輓咸宜人樂我¶
朝之制良由無逺弗矚視萬里如目前以故靡舉不神¶
　　運天下於掌上在昔逆藩蠢動致勞天討遐施一¶
　　怒而安四海之民一舉而靖三方之亂彼有元之¶
　　餘裔曽負固於窮邊奮我武之惟揚七旬弗俟殄¶
　　累朝之不逞彌月而平海不揚波郡縣盡䑓灣之¶
　　地野無斥堠享王來域外之人迨喀爾喀歸依幬¶
　　冐之中廼噶爾丹自棄生成之外¶
<pb:KR4h0149_WYG_074-11b>¶
神謀獨㫁¶
廟算無遺朔漠¶
三臨銘勒天山之表羽林大捷塵清瀚海而遥慕義嚮¶
　　風日出悉冠裳之㑹同文合軌月支皆職貢之邦¶
　　惟¶
聖主過化而存神故¶
王師有征而無戰所以行焉斯效動罔不臧總明目逹¶
　　聰之休𢎞集思廣益之美自執河魁之柄¶
<pb:KR4h0149_WYG_074-12a>¶
睿照遐周髙披天鏡之光物情畢鑒規模𢎞逺令甲宣¶
　　昭轉輸通遼海之舟航水利興西北之農畝積倉¶
　　平糶以逮窮簷發粟截漕以蘇澤國郵傳用恤而¶
　　恩渥輿徒鹺税是輕而惠流商賈頖宮璧水奉箴¶
　　勸以欣榮魚服豹韜感投醪而鼓勵仕循資格而¶
　　立賢無方才許薦揚而用人惟巳時施仁於後世¶
　　每致憫其嗣人念臣子末路之艱見覆載兼容之¶
　　大凡沾雨露思竭涓埃共荷帡幪罔酬髙厚今者¶
<pb:KR4h0149_WYG_074-12b>¶
　　歡呼遍於率土忭舞極夫含生雲燦星輝轉洪鈞¶
　　於一氣麟遊鳯集開壽域於遐荒八千歲為春秋¶
　　籌増太乙億萬年齊甲子世躋華胥昔天保頌岡¶
　　陵推誠受禄及豳風陳忠愛歸嚮稱觥(臣/)廷敬忝¶
　　列侍從之班幸際雍熈之代伏覩¶
聖德廣運同歡¶
萬壽無疆謹獻¶
聖德¶
<pb:KR4h0149_WYG_074-13a>¶
萬壽詩十二首管窺蠡測而莫罄歌衢撃壌以難名(臣/)¶
　　不任踴躍歡忭之至¶
㤗符運啟¶
帝圖昌還識流虹繞電祥鳯歴紀元天並永龍飛當午¶
日初長仙桃結子春三月御栁垂條歲萬行正是艶陽¶
逢¶
聖節紅雲髙捧玉爐香¶
日暖花明紫禁林風廻青鏁漏沉沉萬幾宵旰三天事¶
<pb:KR4h0149_WYG_074-13b>¶
四海昇平五夜心雨露恩流金闕外桑麻春長玉階隂¶
億年齊上無疆祝總為憂勤&KR1354;載深¶
聖質天齊凝寳命¶
神霄地逈照人寰山河環拱罘罳上日月髙臨藻火間¶
八表驩聲歌¶
帝則萬年春色駐¶
龍顏¶
皇圖開拓要荒外柔逺何曽閉玉闗¶
<pb:KR4h0149_WYG_074-14a>¶
講席經函列¶
御筵淵源盡闡魯庭傳文成偉論髙謨典詩就新篇逹¶
性天載詠光華同舜旦深明歴象定堯年仰觀俯察鳶¶
魚妙道契羲皇一畫前¶
丹地金鋪淑景新綺疏明淨對花茵¶
九霄清晏心無事萬巻詩書筆有神璀璨¶
宸章懸斗極龍鸞¶
聖藻麗星辰六文八法流傳盛光被誰能比¶
<pb:KR4h0149_WYG_074-14b>¶
一人¶
龍文五色䕶瑶牋拜賜恩華自日邊開處春風彌宇宙¶
捧來瑞氣出山川香含月樹枝枝秀朗照驪珠顆顆圓¶
琬琰恭橅埀寳搨維南同壽永留傳¶
神威征伐久旋師灌燧銷烽正此時一自三廻臨朔漠¶
遂令萬禩靖邊陲玉鞭晝舉靈泉出金甲宵明¶
御寢遲北斗天南囘望處於今中外盡雍熈¶
節儉¶
<pb:KR4h0149_WYG_074-15a>¶
皇家邁昔王¶
聖心原為恤農桑止須制用供天府直使流膏徧下方¶
疊見金錢蠲百萬還思玉粒自倉箱陽和到處人歡樂¶
春日春隨日正長¶
耕織新詩出上䦨情殷稼穡詠艱難恩添瀛海波瀾濶¶
人到中天歲月寛繡壌風輕飛玉燕瑶池水暖浴青鸞¶
吳綃並寫來王㑹若木流沙總奠安¶
黼座慈雲下碧空普天人在太和中祥刑德與唐虞並¶
<pb:KR4h0149_WYG_074-15b>¶
育物心將造化同丹鳯¶
九重銜赦草金雞一夕報春風遐荒盡是康衢地處處¶
謳歌逹¶
帝聰¶
荷耡倚杖野農情每聼¶
音車為省耕瑞日早迎仙蹕上彩雲時傍翠旗生華封¶
人進三多祝嵩嶺神傳萬歲聲江北江南長望幸五年¶
今得見廵行¶
<pb:KR4h0149_WYG_074-16a>¶
虞廷威鳯喜來儀麟趾文祥福履綏曠代光榮逾鎬飲¶
萬年祝頌叶邠詩春雲瑞雪迎三正甘雨和風順四時¶
仰荷栽培同寸草蓂階還與露華滋¶
召見¶
　乾清門承¶
㫖充日講起居注官恭紀　　　　　　史鶴齡¶
幾年儤直¶
禁庭隂夙夜常懐捧日心宣室忽隨仙仗入承明初拜¶
<pb:KR4h0149_WYG_074-16b>¶
主恩深毫分五色簪成筆書上千秋鑑是金治比虞廷¶
方鼔瑟賡歌何幸入韶音¶
　　扈¶
　蹕南苑應¶
制　　　　　　　　　　　　　　　史鶴齡¶
曉隨仙仗出神京爽氣欣看翠岫横豹尾聨鑣依日麗¶
龍輿馳道御風清栁垂金殿千絲裊水落銀橋萬玉鳴¶
聖主廵遊來上苑天衢雲淨馬蹄輕¶
<pb:KR4h0149_WYG_074-17a>¶
　南苑進講恭紀　　　　　　　　　史鶴齡¶
獵馬平原正夏初鑾坡朝罷更陳書儒生敢謂三冬足¶
聖主彌勤五夜餘御鼎濃香浮殿陛宮槐清䕃滿彤除¶
文章早誦相如賦報國寧容上子虚¶
賜白櫻桃恭紀　　　　　　　　　　史鶴齡¶
櫻桃原出上林紅忽訝氷姿萬顆同宿雨漫教瓊玉瑩¶
曉霞常映水晶融宮鶯欲啄疑珠露綵燕驚翻避雪風¶
今日承¶
<pb:KR4h0149_WYG_074-17b>¶
恩天澤渥翠籠擎賜自瑶宮¶
　¶
　¶
　¶
　¶
　¶
　¶
皇清文頴巻七十四¶
