# -*- mode: mandoku-view; -*-
#+TITLE: 皇清文穎
#+DATE: 2015-08-25 00:42:25.722570
#+PROPERTY: ID KR4h0149
#+PROPERTY: BASEEDITION WYG    
#+PROPERTY: JUAN 卷五十三
<pb:KR4h0149_WYG_053-1a>¶
欽定四庫全書¶
皇清文頴巻五十三¶
　詩¶
　樂府¶
　　平北雅　　　　　　　　　　　王士正¶
於昭¶
上帝眷徳申祉穆穆¶
聖皇緝熙敬止文徳觀成武功纘始藩之屛之磐石之¶
<pb:KR4h0149_WYG_053-1b>¶
似芟之刈之四郊以無壘¶
睠彼滄溟波恬其島睠彼昆池魚咏于藻自東徂西同¶
風偃草蠢爾荒裔干天之道式遏寇虐肅將天討¶
鴥彼飛隼矰繳射之躍彼毚兎韓盧獲之狡彼兇逆天¶
方蹶之矯矯虎臣薄言伐之¶
皇網則寛縱乃活之¶
有鴞有鴞集于桑林食我桑椹猶懐好音彼鴞不若為¶
梗至今匪殱其醜孰革其心¶
<pb:KR4h0149_WYG_053-2a>¶
天子于征¶
六飛駸駸臣哉鄰哉發言盈庭僉謀止輦¶
帝鑒汝誠維天僤怒彼毒貫盈天欲殛之敢憚徂征肆¶
其靖矣率土攸寧¶
歳維丙子仲春辰良類之禡之神祇告祥我馬騤騤我¶
車彭彭戎旅嘽嘽旟旐央央如雷如霆于彼之疆¶
帝介六馬亦簡元戎或軍以西或軍以東左之右之黄¶
鉞秉中謀夫孔多¶
<pb:KR4h0149_WYG_053-2b>¶
帝斷之𠂻師壓其境以折其衝¶
熊羆林林貔虎虓吼既掎其足又角其首鼓之擊之如¶
枯如朽僇之俘之十薙八九一鹿鋌險暍將安走¶
帝曰還歸彼逆將順奚狡而頑覬收餘燼炎炎不息燎¶
原將焮龍旗載揚雷鼓冬震肅肅其威雪戈霜刃¶
陽和布徳鷹己為鳩彼眼不化將鷙于秋畢之羅之迨¶
此春蒐耀我組練鍛我戈矛三駕¶
乘輿西𢷬窮陬¶
<pb:KR4h0149_WYG_053-3a>¶
彼巢覆矣又失其雛彼翼折矣云何不孤天壅其盈遂¶
降之誅靡逺不服靡惡不鋤疆宇式奠卧鼓弢弧¶
象輅囬鑾敬報¶
天¶
祖饗祀升歌亦韶亦武¶
王猷允塞仁義干櫓功成謙益為函夏主億萬斯年受¶
天之祜¶
聖武神功蕩平漠北鐃歌鼓吹曲十二章(有序/)¶
<pb:KR4h0149_WYG_053-3b>¶
　　　　　　　　　　　　　　　　杜　臻¶
皇上御極之三十五年春¶
聖駕既親統六師䟦履沙磧震揚¶
天威出奇制勝夏五月大敗厄魯特噶爾丹於召磨多¶
　　之地於是蜂屯蟻聚之衆斬馘執俘乞降而外所¶
　　存無㡬不可復支噶爾丹竄伏窮荒茍延殘喘¶
皇上仍命大將軍費揚古等駐軍喀倫將軍博濟孫思¶
　　克副都統阿南達提督李林隆等駐軍肅州遏其¶
<pb:KR4h0149_WYG_053-4a>¶
　　奔竄其秋九月¶
車駕復親臨塞外濟河而西渡堅氷凌霜雪至鄂爾多¶
　　斯經畫軍務既密且周其黨丹濟喇刼我餘粮我¶
　　師奮擊敗之厄魯特台吉寨桑等先後望風歸順¶
皇上厚加撫恤並授官職待以不疑噶爾丹齎奏乞降¶
聖明洞照奸狡一無所施嘉平之月¶
車駕還京於是賊黨散賊勢困賊計窮今年春二月丁¶
　　亥¶
<pb:KR4h0149_WYG_053-4b>¶
車駕發京師歴雲中榆林察吏治詢民隐大小將弁閱¶
　　其能否而黜陟之沿塞垣行西抵寧夏¶
駐蹕狼居胥山數軍實整戎行轉輸糗粮靡不豐給指¶
　　授諸將方畧分道搜剿哈宻回人生擒其子色不¶
　　騰巴爾朱爾俘送¶
闕下諦巴奏請謝罪瑚瑚腦爾台吉濟農奏請朝貢即¶
　　其親信之丹濟喇及阿喇布灘丹津汪布等咸輸¶
　　誠歸命於是賊黨益散賊勢益困賊計益窮噶爾¶
<pb:KR4h0149_WYG_053-5a>¶
　　丹驚聞¶
車駕復臨朔塞自知罪惡貫盈人神共憤雷霆所擊計¶
　　無復之遂於閏三月十三日仰藥自殺厄魯特部¶
　　落盡蕩平萬里之外無不納欵¶
天朝禀聲教焉伏念¶
皇上至聖至仁量同怙冒無念不以愛民為心無日不¶
　　以安民為事蠲租賑䘏平獄緩刑好生之徳洽於¶
　　民心普天率土固已湛恩汪濊矣乃躬擐甲胄踰¶
<pb:KR4h0149_WYG_053-5b>¶
　　險阻不憚¶
萬乘之勞大張¶
天討者誠以稂莠不除無以培嘉禾暴逆不翦無以安¶
　　良善兇冦滅則外藩安邊民安中國愈安宵旰籌¶
　　之熟矣且噶爾丹非尋常寇盗比其國習於戰闘¶
　　昔年蠶食土魯番哈密諸國凌弱暴寡吞噬無厭¶
　　喀爾喀以七旗數十萬之衆䘮亡畧盡¶
皇上屡頒¶
<pb:KR4h0149_WYG_053-6a>¶
勅諭令其和好噶爾丹不念¶
聖恩之浩蕩不遵¶
睿㫖之諄詳憑凌我屬國侵犯我邊界烏瀾布通之役¶
　　賊雖敗遁¶
宸𠂻未嘗一日忘武備也用是大奮乾斷鋭意¶
親征出塞三千餘里臨赫魯倫土喇之地賊出於不意¶
　　望見¶
天子旌旗大軍雲集乃䘮膽奪魄晝夜西奔西道諳將¶
<pb:KR4h0149_WYG_053-6b>¶
　　邀其歸路克奏膚功固由祗承¶
廟畧實懾於¶
天威也匝歳之内¶
乘輿三臨塞外從天而下至神至速乘其潰敗之時即¶
　　用勦絶其命毋使滋蔓務盡根株¶
聖謨卓見為民生除害至深逺也元兇既除邊塵永息¶
　　戢矢櫜弓宇内之民莫不鑿井耕田含哺鼓腹共¶
　　享昇平之樂武有七徳禁暴戢兵保大定功安民¶
<pb:KR4h0149_WYG_053-7a>¶
　　和衆豐財於斯備矣臣竊觀史冊逺莫盛於三代¶
　　近莫隆於漢唐然郅支斬頡利擒皆遣將出征而¶
　　非天子自行鬼方之伐淮戎之平又九州之内非¶
　　疆索之外且必俟用兵數年勞師動衆角力爭雄¶
　　而後克成厥勲若¶
皇上睿謀獨運勝算如神掃積年之逋寇不踰崇朝安¶
　　絶塞之殘黎登之袵席方之上古軒后之擒蚩尤¶
　　有虞之伐三苖先聖後聖其揆一矣五月乙未振¶
<pb:KR4h0149_WYG_053-7b>¶
　　旅凱還¶
大駕自居庸關入京文武大小臣工以下士庶軍民耆¶
　　老數十萬人夾道擁觀咸呼萬歲歡聲雷動伏闕¶
　　上書請加¶
尊號而¶
聖徳謙光三上不允在廷諸臣及文學侍從之官莫不¶
　　抽毫染翰作為歌詩思以抒歡抃之忱潤金石而¶
　　咏太平臣臻忝列中樞受¶
<pb:KR4h0149_WYG_053-8a>¶
恩深重愧無報稱目覩¶
聖武神功之盛謹拜手稽首獻鐃歌鼓吹曲辭十二篇¶
　　庶㡬永昭¶
皇猷盛美於無窮焉¶
睿謀乾斷親征至黑魯倫靈泉湧庶草蕃¶
天威逺震噶爾丹驚魂潰遁為揚¶
聖武第一¶
聖武布大義扶討不庭張威弧豫順動萬靈趨蒼兕躍¶
<pb:KR4h0149_WYG_053-8b>¶
朱鷺娛平沙彌望¶
后來蘇濎濙瀺灂甘冽膴芊眠鋪芬變荒塗徳馨暢¶
皇謨訏申九伐用三驅堕挺險慄負嵎巴顔空土喇枯¶
驚風鶴宵逺逋仁無敵亶匪誣¶
　　　右揚¶
聖武二十六句¶
　　師出三路¶
宸𠂻預料寇必由西路逃遁遣將堵截果遇於召磨多¶
<pb:KR4h0149_WYG_053-9a>¶
　　大敗噶爾丹斬獲無算為¶
神㡬捷第二¶
神惟㡬疇與通惟¶
至聖協於中萬㡬裕應無窮誅小醜貔虎雄四甄布七¶
翼罿九伏攫八門籠躪三窟羅獷猣料西路寇懵懵張¶
我軍氣如虹脱厥角摧枯叢批亢捷𢷬虛工召磨多銘¶
皇功¶
　　　右神㡬捷二十四句¶
<pb:KR4h0149_WYG_053-9b>¶
　　賊既潰遁仍¶
命將駐旅喀倫肅州指臂聨絡¶
睿算深逺萬非常識所測為峙金湯第三¶
占敵遁幕烏鳴聽吹角知潰聲載古籍美厥明千載我¶
皇定玉衡鯨鯢已截彌布紘前茅踔後勁喤横雲却月¶
遥峥嶸丈人吉叶師貞掎角勢賊聞驚釜魚息螳臂横¶
維神武掃天狼賀蘭髙拂雲晴閱細栁廓旃旌欽¶
睿謀密且精¶
<pb:KR4h0149_WYG_053-10a>¶
　　　右峙金湯二十五句¶
　　丹濟喇盗刦餘糧復為我軍追逐奮擊敗之為踣¶
　　猘獸第四¶
逆天誡萬古垂况餘燼曷能支戮温禺釁鼓糜斬谷蠡¶
膏長鈹期門奮天䇿竒黄纛莅中權曦翠葢臨絶漠祗¶
餓梟喙徒妄窺彼遊魂堕釜錡雖囬斾留熊羆殘必斃¶
寧乆為告脅從毋自底¶
　　　右踣猘獸二十四句¶
<pb:KR4h0149_WYG_053-10b>¶
聖駕丙子冬復¶
親臨邊方渡河至鄂爾多斯經畫詳宻恩威並用賊黨¶
　　盡歸命為天駟煌第五¶
星鋋輝月羽賁鉤陳繞動天駟載斾師凌朔吹河氷堅¶
鳥章織¶
皇之威嚴霜同惴¶
皇之恩挾纊共被寨桑軰接踵至膏大澤樂生遂悔從¶
前如夢寐寒者衣飢者飼仰¶
<pb:KR4h0149_WYG_053-11a>¶
皇仁消偏陂¶
　　　右天駟煌二十二句¶
　　今春¶
聖駕復臨邊方西踰寧夏¶
駐蹕狼居胥山震揚¶
天威分布禁旅為¶
天行徤第六¶
豫雷奮嵩呼齊解澤敷塞卉萋韎韐有奭震路鼙王旅¶
<pb:KR4h0149_WYG_053-11b>¶
嘽嘽六蟻何迷轉天鍵含天倪塞草被光潤春溪驊騮¶
嘶六鈞剡木七屬函犀靈銔三舉金僕共觹耀紫熖太¶
白西殱封豕若醯雞抶巨魖類穉麛望¶
黼座厥角稽叩旌路厥首泥睹¶
天顔雲日躋¶
　　　右¶
天行徤二十八句¶
睿算如神指授諸將方畧擒賊子檻車械送瑚瑚腦兒¶
<pb:KR4h0149_WYG_053-12a>¶
　　軰又率衆來降為穽孤雛第七¶
睿作聖伐謀遥握勝算指招揺盧矢授彤弓弨諸將遣¶
罟醜么狼河堵雁塞剽欲逃死何方趫覆巢罄毁卵凋¶
自貽戚共灰熛大鵰隕况鷦鷯語逆漠歸¶
天朝歸¶
朝咸樂土仁天同戴堯¶
　　　右穽孤雛二十二句¶
天威四布賊氣竭途窮噶爾丹仰藥自殺餘黨來歸厄¶
<pb:KR4h0149_WYG_053-12b>¶
　　魯特盡平為伏天誅第八¶
牙璋燦羽葆悠槍櫐布儲胥遒彼狡獷命焉留梟噪絶¶
狐鳴蹂凡敗類盡䖍劉仰藥死堕鬼幽盡殄滅等散漚¶
蔚嘉禾去賊蟊旗影隂山静笳聲落照浮日月髙曜永¶
照金甌突梯鼠首遥懸竿鉤荒煙朔雪萬載清瀏¶
　　　右伏天誅二十四句¶
聖駕三次臨邊調兵籌餉冒暑衝寒備極煩勞功成回¶
鑾百官萬民感刻夾道歡呼為衢歌繁第九¶
<pb:KR4h0149_WYG_053-13a>¶
六飛遄往三駕徊翔羽林十二昭囬生光桓桓將士電¶
掣龍驤仰華葢耀紫芒¶
廟謨密陣堂堂飛菽粟千斯箱綂虎賁殿中黄歴炎曦¶
冒雪霜惠我人斯春風春雨¶
帝車之回夾道抃舞黄童白叟名香頂炷恩斯勤斯敢¶
忘復顧¶
　　　右衢歌繁二十四句¶
神武覃敷逋寇絶滅黨與盡皆歸順普天胥慶永樂昇¶
<pb:KR4h0149_WYG_053-13b>¶
　　平舉行典禮昭示中外為武功成第十¶
揚休光滌棼&KR1631;遍垓埏昭無外歡呼山欲動歌舞路靄¶
靄億兆同心氣結¶
鸞輿蓋羣靈助順祥籠羽儀淠榮光沕穆呈佳氣鬱律¶
㑹綠甲三階融紫膏萬頃泰軒罌露結瑞葩雲生棟神¶
貺嘉典禮盛¶
景福遐¶
　　　右武功成二十句¶
<pb:KR4h0149_WYG_053-14a>¶
　　耆定大勲實為千古帝王所不及行徤如天度㡬¶
　　如神編輯平定北寇方畧昭示無極為光芝檢第¶
　　十一¶
秬鬱馨格皇天雲亭石昭萬年澤馬獻路車連金泥焕¶
玊檢宣命太乙昭瑶篇烈火熾鴻毛然疾風飈秋籜捐¶
鐡山碎擴幅員亘神武日月懸倚劍埪峒外巍峩貞珉¶
鐫¶
　　　右光芝檢二十句¶
<pb:KR4h0149_WYG_053-14b>¶
　　絶塞數萬里外自此更無不臣之國不服之人太¶
　　平盛業益增太平為陳王㑹第十二¶
共球盛萬國歌干羽舞兩階和旅獒貢歴山河越雉獻¶
重譯過䊵牛露犬珍異四羅茲白乘黄庭實孔多睢盱¶
嗢咿睹¶
天顔霽天馬蒲梢極天無際環海十洲如帶如礪來享¶
來王及其苖裔雙觡共觝同柯連理億萬年王㑹麗¶
　　　右陳王㑹二十四句¶
<pb:KR4h0149_WYG_053-15a>¶
　¶
　¶
　¶
　¶
　¶
　¶
　¶
　¶
<pb:KR4h0149_WYG_053-15b>¶
　¶
　¶
　¶
　¶
　¶
　¶
　¶
皇清文頴巻五十三¶
