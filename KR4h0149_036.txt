# -*- mode: mandoku-view; -*-
#+TITLE: 皇清文穎
#+DATE: 2015-08-25 00:42:25.330819
#+PROPERTY: ID KR4h0149
#+PROPERTY: BASEEDITION WYG    
#+PROPERTY: JUAN 卷三十六
<pb:KR4h0149_WYG_036-1a>¶
欽定四庫全書¶
皇清文頴巻三十六¶
　頌¶
南廵治河布徳施恩頌(有序/)　　　　　王鴻緒¶
　　(臣/)聞聖王之勤民也徳隆而敎備仁周而恩洽動¶
　　必規成乎百世澤必普氾乎羣黎故常循行以牧¶
　　人損上以益下雖治臻隆盛而不敢自逸豫其身¶
　　蓋懼逺近不同化民患未盡除則無以慰下土而¶
<pb:KR4h0149_WYG_036-1b>¶
　　答蒼穹也此其道備具於皇古載籍之傳矣易曰¶
　　先王省方觀民詩曰允猶翕河敷天之下裒時之¶
　　對又曰時邁其邦懐柔百神及河喬嶽禮曰王者¶
　　必廵狩尊天重民也他若虞書羙肆覲之典春秋¶
　　著展義之文疇違斯㫖而克治疇循其實而弗昌¶
　　矧詣崇於神聖功冠於三五者其勞厥躬而恵元¶
　　元又何能一日巳哉欽惟我¶
皇上符秉乾坤光昭日月羣生並育不譓胥平協氣旁¶
<pb:KR4h0149_WYG_036-2a>¶
　　流威靈震疊諸夏同軌百蠻奉琛醇膏所濡上暢¶
　　九垓下彌八極固己合宇宙於太和㒺一夫之弗¶
　　獲矣而¶
聖心咨警治益圗治¶
念山海雖咸歸命遐邇雖盡蒙庥顧此洪河頻年衝決¶
　　淮揚州縣昏墊為虞非峻加疏塞底績曷奏況東¶
　　南乃財賦要區運道為¶
　國儲攸繋平治不早厥患滋深特是排瀹之方隄防¶
<pb:KR4h0149_WYG_036-2b>¶
　　之術緩急疾徐宣蓄髙下孰宜棄險而就易孰宜¶
　　斟今而酌古所司顧茫乎其未有得也用是南國¶
　　臣庶無不延頸舉踵企望¶
翠華之一出而¶
聖天子早皇然計曰予其敢憚勞弗恵濟此一方民又¶
　　以¶
宮庭孝養晨昏靡間今時際昇平奉迓¶
慈幃觀覽謡俗省方設敎之中即寓錫類𢎞慈之道因¶
<pb:KR4h0149_WYG_036-3a>¶
　　敦請¶
皇太后鑾輿偕幸中外臣工益踴躍懽忭而¶
睿慮周詳惟恐供億孔繁驚動閭左肆¶
頒帑金備飭儲偫至扈従之贈遺則有禁軍士之繹騷¶
　　則有禁是以¶
六飛屆臨工不改市農不輟耰黄童白叟夾道歡迎以¶
　　仰瞻乎¶
聖顔既¶
<pb:KR4h0149_WYG_036-3b>¶
駕涖河干詳審黄淮之強弱江海之蓄洩水維之出入¶
　　隄岸之髙低疏以導其源塞以節其流數千百里¶
　　湍悍情形一一¶
指示河臣無不契叶神機識參天表仿之大禹随山刋¶
　　木距海決川千古並茂彼沉馬束楗築宫宣房曽¶
　　何足云行見川后効靈安瀾永慶億萬烝黎共享¶
　　平成之福¶
聖天子廵省所賜徳至渥矣乃猶¶
<pb:KR4h0149_WYG_036-4a>¶
軫念窮簷疾苦大沛仁恩留漕粟以賑饑蠲正供以恤¶
　　澇除逋責以寛催科豁羨餘以紓行旅減鹺課以¶
　　裕經商¶
詔㫖一下動以數百萬計更若赦罪囚止訐告免詿誤¶
　　賫軍役¶
徳音肆被靡不受獲洋溢汪濊莫可涯涘當斯之時三¶
　　吳兩浙聞風景従垂紱韋布之士戴笠秉耒之夫¶
　　焚香頂祝絡繹者千萬衆翕然雲集日環請於¶
<pb:KR4h0149_WYG_036-4b>¶
　行宮曰¶
大聖人奚為後我於是¶
俯順輿情博求幽隐循淮甸而下䢴水邁鐵甕而止金¶
　　閶施恵錫祉殆無虚晷及遵武林復大頒¶
渙汗蠲租肆眚鴻慈渥膏一與江南等洎¶
廻玉輅言臨建業施恩無稍異同而¶
躬祀明代寝園褒揚徃烈昭示萬禩尤彰¶
至聖偉度若夫恤鰥寡存孤獨禮髙年蒸髦俊廣泮林¶
<pb:KR4h0149_WYG_036-5a>¶
　　士額奨岳牧吏治厚文武賚予優搢紳體貌雲漢¶
　　奎章炳耀天地自大僚一命士農工賈以及爪牙¶
　　介胄巖棲谷飲之徒莫不霑仁而蒙澤含和而飫¶
　　醇然曽無寸絲粒粟下擾夫閭里為也是以¶
鑾音既止凡兹兆姓又惟恐遄發必叩頭籲留至數十¶
　　次不可己每於名山勝水相率羅列野芹致其愛¶
　　戴而¶
皇上則親奉¶
<pb:KR4h0149_WYG_036-5b>¶
慈聖從容流覽㒺辭¶
玉趾䖍侍¶
琱輿承愉婉悦豫之情備視膳問安之莭億兆同聲頌¶
　　揚¶
純孝稽諸古帝盖何能絜盛哉夫愛敬廣敎至徳也灑¶
　　沈澹災聖績也發倉己責渥恵也赦過宥罪隆仁¶
　　也圖書煥爛天哲也一時廵而萬善備焉雖六經¶
　　所紀何以侈兹臣生長南邦濫塵¶
<pb:KR4h0149_WYG_036-6a>¶
　禁地感激¶
湛恩遍敷桑梓不獲偕吳中父老獻曝輸誠謹稽首頓¶
　　首撰¶
南廵治河布徳施恩頌聊攄下悃但學淺才蕪不足鋪¶
　　揚¶
盛治萬分之一濡毫伸紙曷任悚惶其辭曰¶
皇矣¶
聖清恵綏萬國侯甸要荒偕臻禔福惟兹洪河自古為¶
<pb:KR4h0149_WYG_036-6b>¶
害南徙挟淮金隄輙敗嗟嗟淮民魚鼈其隣誰能奠乂¶
企我¶
聖神¶
天子曰嘻禹乗四載朕豈憚勞而諉不逮時其邁哉¶
慈闈曷省¶
親奉岳廵朝野胥幸預¶
勅儲偫勿煩民力簞食壺漿懽迎¶
清蹕¶
<pb:KR4h0149_WYG_036-7a>¶
皇涖淮浦荒度土功滔滔二瀆障之使東舉鍤如雲束¶
薪如阜璧馬不沈永塞決口敷治聿竣恩普徳洋我農¶
我士我工我商逋則弛責饑則泛粟𣙜既減徴鹺復寛¶
督一時賦稅蠲貸孔多追呼弗事膏雨滂沱¶
帝尤好生載矜罪人𢎞開湯網俾得自新更¶
念羣吏或勞撫字過誤悉貰車服是畀青青子衿峩峩¶
搢紳户㧞其良家錫之珍耆齡大耋繄惟人瑞扶杖来¶
觀咸答厥意亘古至寳莫如¶
<pb:KR4h0149_WYG_036-7b>¶
天章龍圗丕賚日月同光言瞻鍾山明陵斯在¶
躬祀加葺¶
徳崇三代計¶
駕之南自齊而吳自吳而越和風順艫每逢佳勝肆展¶
御筵恪侍¶
聖母觴舉萬年小民有言惟¶
天子孝愛敬備至示我以敎小民又言惟¶
天子智導河乂淮貽我以利小民又言惟¶
<pb:KR4h0149_WYG_036-8a>¶
天子仁寛租減徭恤我之貧小民又言惟¶
天子聖寧失不經宥我之命猗歟斯廵疇不被¶
徳仰祝¶
聖夀時萬時億¶
<pb:KR4h0149_WYG_036-9a>¶
皇帝省方聖政頌(有序/)　　　　　　　王九齡¶
皇上御極之三十八載三靈協八風平瑞英生階扶桑¶
　　獻賮鳴琴響徹於松雲擊壤歌騰於衢路沕穆追¶
　　上古膏澤流遐裔矞雲映日榮光燭天時則勾芒¶
　　佐令之辰太簇驗灰之候我¶
皇乃啟青陽之左个臨¶
紫極之中垣設獸樽以進嘉謨懸象魏而頒新歴羣公¶
　　卿士百寮庶尹暨甸侯綏要牧伯連帥執圭瑞而¶
<pb:KR4h0149_WYG_036-9b>¶
　　朝正叙¶
　彤墀而肅拜登五方風俗之書上比閭歌咏之章我¶
皇乃顧而咨曰斯民樂乎勞來匡直輯寧咻噢匪特爾¶
　　諸臣之責顧予一人其烏容自逸惟是舉行虞廵¶
　　之典以錫嘉祉於億兆人兹當首春布和農夫紅¶
　　女望澤滋甚禮官其諏吉辰建南轅車騎鹵簿毋¶
　　絡繹焜燿使百姓咸知¶
天子勤民事而出之意¶
<pb:KR4h0149_WYG_036-10a>¶
乗輿将發復¶
申諭誥誡所厯郡邑毋以供億為民累餱糧嚢槖咸自¶
　　飭庀從官郎吏毋取民間寸絲粒粟以干罪戾於¶
　　是青徐齊魯江淮吳越之民跂首舉踵承休下風¶
　　知大恵之必及己也¶
翠盖啟塗鉤陳翼衛星行雷動陟於濟岱之間緬賜履¶
　　之雄風覽海邦之沃野恩先雨浃澤與春融蠲来¶
　　嵗之正供惬樂郊之上願車輪電騖馬首駢闐提¶
<pb:KR4h0149_WYG_036-10b>¶
　　筐扶杖之倫載筆執殳之士趾相錯肩相摩也¶
六飛所經汶泗澄波七萃前驅黄淮抑浪河宗獻斗淵¶
　　客捧珠沈璧無虞浮桑息患我¶
皇乃釃酒渡江省方陟館姑蘇臺畔載啟¶
帷宫靈鷲峰前爰開¶
帳殿因臻鏡水遂憩稽山謁拜禹陵聿酬明徳¶
駐蹕不踰信宿還轅廣沛恩膏東南都㑹之區江浙綺¶
　　靡之地財賦甲於天下雨露先於八埏田租鉅萬¶
<pb:KR4h0149_WYG_036-11a>¶
　　悉¶
賜蠲除此¶
聖徳之恵黎庶也菁莪棫樸廣闢網羅此¶
聖徳之渥於庠序也飭闗市之禁而近悦逺来此¶
聖徳之施於商旅也𢎞肆赦之仁而泣囚解網此¶
聖徳之遍於囹圄也細過勿䋲長官捐一眚之愆寸長¶
　　必録亷吏被異等之擢賤役蒙¶
恩卒徒挟纊蹟逺邁乎漢唐事逈超夫三五至如同律¶
<pb:KR4h0149_WYG_036-11b>¶
　　度而定權衡觀民風而察好惡合符前典式示来¶
　　兹史不勝書羙難殫述所以綯簷忭舞蔀屋懽呼¶
　　萬户焚香千村結綺吳歈越吟齊謳魯頌貫珠纍¶
　　纍相繼不絶而我¶
皇乃御龍艑登鳯䑵沿隄飫聴而従容歸格矣夫生極¶
　　盛之時際難逢之㑹(小臣/)何幸備員簪筆而不克¶
　　揄揚盛烈鼓吹休明㣲忱之所不能抑大義之所¶
　　不敢安也遂拜手稽首而獻頌曰¶
<pb:KR4h0149_WYG_036-12a>¶
青律初頒¶
皇情逺暢日麗彤墀霞蒸彩仗¶
九重暇豫茂舉時廵和鸞應節芳甸生春雲轉堯階風¶
馳禹域吳㑹承流東南仰澤首春諏吉前驅啟行臣工¶
蹌濟父老歡迎道濟踰汶望洋挹岱¶
駐蹕恩光¶
賜租徳沛青齊蒼赤鄒魯文儒桑麻徧野謳謡載塗浩¶
蕩¶
<pb:KR4h0149_WYG_036-12b>¶
皇仁深逾溟渤沃土流膏如川之溢淮淝春漲合𣲖洪¶
河地當楚尾聲接齊歌竹下淇園隄連瓠子昔障中州¶
今通南紀我¶
皇涖止河伯懐柔搴茭不患沉璧奚憂月皎廣陵風和¶
京口¶
龍舸分花霓旌拂栁山青鍾阜草緑姑蘇雲帆江國綺¶
陌吳都綾選異文香搜百和設案標閭拜迎¶
鑾輅吳山在望鏡水遥通書名越絶碑傳禹功江左浙¶
<pb:KR4h0149_WYG_036-13a>¶
西繡圻接逓詩禮風同閭閻俗異㑹稽竹箭句踐山川¶
傾都老稚望幸争先五玉諸侯紛紛輯瑞儀度章程權¶
衡甬盖較量畫一俾民永遵遂頒異典特布¶
恩綸南界甌閩北通淮泗日沐洪波星馳¶
詔諭法網悉解逋賦咸蠲闗無停旅庠無遏賢宥過以¶
寛官方自飭録功示厚軍心胥恱輿臺賤𨽻恵必均霑¶
工師小民恩必盡漸甘露之濡浃於肌骨於萬斯年爾¶
畋爾宅我¶
<pb:KR4h0149_WYG_036-13b>¶
皇樂只整斾言旋歡呼頌禱聲溢江天旄纛輝煌樓船¶
燦爛手叶舜琴耳聴夏諺(小臣/)拜手敬頌¶
皇仁揄揚¶
鴻烈敢後崔駰¶
<pb:KR4h0149_WYG_036-14a>¶
聖徳十頌(有序/)　　　　　　　　　　徐　潮¶
　　恭惟我¶
皇上秉至仁御宇宙上勅天命下求民莫徳嫓唐虞功¶
　　髙三代外王内聖之傳䋲武貽謀之事㒺弗統㑹¶
　　一身兼羙盡善用是樹無前莫外之績創重熙累¶
　　洽之基逺邇乂安民物康阜功業之盛記注具存¶
　　行且著為典謨垂為訓誥炳炳麟麟羙不勝載(臣/)¶
　　竊臚其大者撰為十頌一曰敬天二曰法祖三曰¶
<pb:KR4h0149_WYG_036-14b>¶
　　孝養四曰道統五曰典學六曰勤政七曰知人八¶
　　曰安民九曰武功十曰謙徳雖管窺蠡測無當髙¶
　　深然¶
皇上單心寔政布在見聞歴觀前代之主得一二端己¶
　　稱令辟况兼斯衆羙者乎謹對揚休命敷陳盛羙¶
　　用以光昭海㝢宣示来兹廼作頌曰¶
天維顯思¶
聖志與通曰明曰旦夙夜禔躬郊雩祈榖有典必恭珪¶
<pb:KR4h0149_WYG_036-15a>¶
璜琮璧肸蠁豐融聿懐多福昭事攸崇天人合徳格彼¶
蒼穹(其一/)¶
創業維艱守成匪易以守兼創實殷¶
睿慮垂精遊神儲思積意絣揚懿鑠善述善繼述之維¶
何偕時&KR0716;濟繼之維何貽謀永世(其二/)¶
長樂慈夀漢宋令式詎如我¶
皇祗承靡忒尊飬¶
兩宮孝思維則萬國歡心以報㒺極如岡如陵如松如¶
<pb:KR4h0149_WYG_036-15b>¶
栢配地無疆萬年愉懌(其三/)¶
大成至聖覺蒙啟愚自漢迄明祀亦有儀我¶
皇重道振古良希作君作師功儷徳齊敦崇殊禮世敎¶
是維心傳永接相悦以怡(其四/)¶
執中肇啟精一以傳緝熙安止就将仔肩卓哉¶
聖學啟後承先泝源涉流深極幾研無微不闡有奥必¶
宣斯道重光如日中天(其五/)¶
易首自強書稱無逸一日萬幾兢兢翼翼奏對以時羣¶
<pb:KR4h0149_WYG_036-16a>¶
工翕集問答從容纎微洞悉惟幾惟康有因有革自昔¶
憂勤其何能匹(其六/)¶
九徳載采陳自虞廷立賢無方道在知人¶
帝聰昭朗燭靡遁情惟鑑斯明惟衡斯平䋲材制器因¶
物賦形曷以擬之大造鴻鈞(其七/)¶
民有痌瘝謂天盖髙我¶
皇省方不憚躬勞懲苛滌煩蠲賦輕徭風俗以正積貯¶
以饒延頸跂踵竚軨望旄侯不邁止孕育甄陶(其八/)¶
<pb:KR4h0149_WYG_036-16b>¶
三逆釀禍各峙一方尾大蘖芽飬癰慮長嗟此赤子胡¶
獨罹殃爰赫斯怒命我戎行雷烈電熛燼滅影蔵維揚¶
我武永奠無疆(其九/)¶
聖神文武史頌放勲漢唐之季尊號以興惟彼中主亦¶
受羙稱我¶
皇巍巍功徳莫京辭讓再三乾惕靡寜卓犖萬古視此¶
儀型(其十/)¶
<pb:KR4h0149_WYG_036-17a>¶
南廵頌(有序/)　　　　　　　　　　李振裕¶
　　欽惟我¶
皇上仁育萬邦恵周庶類好生之徳同符大造明刑弼¶
　　敎詳慎協中每嵗廷訊奏請¶
上必親覧讞詞務宏欽恤寛重僇以五流議輕典於八¶
　　辟簡孚敬忌刑期無刑膏澤被圜扉休嘉協區宇¶
　　姦猾感恩而悔過善良畏法以檢身俗易風移四¶
　　方従欲慈祥惻怛淪肌浹髄視天下有一夫之不¶
<pb:KR4h0149_WYG_036-17b>¶
　　獲不啻痌瘝之在身也廼者黄河泛溢下民其咨¶
皇上念事體重大非河臣所能勝任自甲子¶
親閲己已¶
再臨指授濬築機宜兩河漸次就乂兹因霖潦沮洳重¶
　　軫¶
聖懐爰¶
命車駕三廵南邦荒度土功拯此昏墊念切¶
慈闈定省躬奉¶
<pb:KR4h0149_WYG_036-18a>¶
皇太后鑾輅以行侍膳扶輿㒺間晨夕所在恤民隐覈¶
　　吏治比由齊魯抵淮揚循察河形相度水勢¶
睿慮周悉興利弭災式垂永久又因吳越父老望幸諄¶
　　切遂下金閶逹武林經歴之區善政畢舉賙艱賑¶
　　乏蠲租減稅奨吏育士寛商賚兵恩波被於里閭¶
　　謳吟徧於衢路而臣振裕以庸愚無似承乏秋官¶
　　康熙三十八年三月恭接十三日¶
上諭山東江南兩省罪犯除厯赦不宥外概予寛釋續¶
<pb:KR4h0149_WYG_036-18b>¶
　　捧接¶
上諭浙省罪犯寛釋如之臣伏讀¶
徳音遵行惟謹仰頌¶
皇上如天之仁煦嫗含覆至於如此踴躍懽忭莫可名¶
　　言甘露霖雨有時而竭陽春恵風有時而止惟太¶
　　和之元氣鼓籥於層霄薫蒸於庶彚流行於終古¶
　　亭育於兩間感之即通觸之即應昆蚑由此蠕動¶
　　草木由此萌芽幽蟄由此發舒槁枯由此滋潤易¶
<pb:KR4h0149_WYG_036-19a>¶
　　曰天地之大徳曰生惟天大生惟地廣生惟聖人¶
　　好生天不能無雷霆而常以長養為事地不能無¶
　　險阻而常以持載為功帝王不能無威刑而常以¶
　　哀矜寛恕加恵民生所謂贊化育而參天地者此¶
　　也我¶
皇上心天地之心事天地之事至誠以育物尚徳而緩¶
　　刑¶
六飛所臨¶
<pb:KR4h0149_WYG_036-19b>¶
渙汗立沛以觀之省方觀民為解之赦過宥罪知明意¶
　　羙恩溥徳洋騶虞麟趾之風藹然溢於¶
天綍(臣/)奉宣¶
詔諭不特為三省黎民慶幸更生得遊浩蕩實以見九¶
　　圍八表逖聴風聲易面革心風流篤厚熙熙皥皥¶
　　沐浴¶
聖慈行且賞懸而不用罰設而不試三五以来未有臻¶
　　斯盛治者也爰拜手稽首恭撰¶
<pb:KR4h0149_WYG_036-20a>¶
南廵頌一篇仰塵¶
睿覽我¶
皇上行慶施恵羙不勝書僅舉¶
恩赦一事鋪張揚厲以誌(臣/)職分所繫少竭悃忱云爾¶
　　頌曰¶
皇帝御宇鴻仁普施矜此下民法網易罹平反寛恤矜¶
釋罪疑豈弟慈恵漸被海涯武定邊塞文恬區夏萬物¶
熙熙無天閼者士歡於朝民忭於野¶
<pb:KR4h0149_WYG_036-20b>¶
睿慮淵冲在宥天下吳楚之交黄淮合流洪波撼堤昏¶
墊是憂¶
帝眷南顧載咨載籌¶
玉輿三廵俾民有鳩¶
龍旂賁臨恩澤布濩發粟賜金蠲租減賦自天降福澍¶
雨膏露雨露之濡如咻如噢羣黎百姓環擁屬車争獻¶
壺簞載其耘鋤我田我井我室我閭惟¶
帝仁覆有蓄有儲¶
<pb:KR4h0149_WYG_036-21a>¶
帝曰念哉嘉我善良葵藿之傾煦以太陽人惟雜糅嗟¶
彼愚狂草芽未萌其忍折傷爰自齊魯洎於吳越三省¶
黎元有麗明罰罪宜懲創情足矜恤畫地為獄宥之而¶
出寛大之¶
詔發自¶
行宫五刑有赦孰敢怙終¶
帝徳好生上格昊穹翾飛末族游浩蕩中(臣/)忝理官職¶
惟虞士拜捧¶
<pb:KR4h0149_WYG_036-21b>¶
詔書雀躍鳬喜大號其渙日四百里祥風披拂枯槁立¶
起¶
皇帝大聖平刑惟寛沛我仁恩易彼貪殘囘心嚮道禁¶
網弗干室家以寜耕鑿以安碧草芊芊長自圜土黄雲¶
翳翳䕃於幽圄刑措不用治叶三古含哺康衢夜勿閉¶
户重華之代喜起盈朝颺言賡歌獨在臯陶(臣/)愧菲才¶
謬長秋曹敬獻蕪詞用佐風謡¶
<pb:KR4h0149_WYG_036-22a>¶
南廵頌(有序/)　　　　　　　　　　　查　昇¶
　　我¶
皇上御㝢之三十有八年嵗在屠維支逢單閼三辰朗¶
　　曜河呈刻玉之祥四瀆安瀾谷獻膺圗之瑞芒芒¶
　　禹甸盡沐¶
仁風蕩蕩堯天俱遊¶
化日昨者琱戈靖亂滇南之妖眚全消邇時¶
龍馬廵邉漠北之祲氛盡掃莫不成之¶
<pb:KR4h0149_WYG_036-22b>¶
宸算斷自¶
廟謨乃猶¶
念切痌瘝思深宵旰十千偶匱即行¶
賜賑之條大有頻書猶下蠲租之¶
詔固巳陽和遍地有物皆春膏雨瀰空無方不潤者矣¶
　　乃者治益求治安愈圗安民胥樂矣¶
帝視如傷巷且歌兮¶
皇心更切謂夫窮桑南去水以激而彌雄酸棗東来河¶
<pb:KR4h0149_WYG_036-23a>¶
　　就庳而益駛¶
　内府之金錢百萬不惜經營子來之力役三年嗟其¶
　　况瘁¶
皇上神功廣運解澤𢎞敷相地勢而合宜順天時以乗¶
　　利隆兹委寄簡厥賢能不憚一日之勞用成萬年¶
　　之逸然而或原或隰必經¶
睿慮以加詳若決若排須俟¶
聖裁而乃定爰是¶
<pb:KR4h0149_WYG_036-23b>¶
九重側席未暇安居¶
萬乗首途還思求莫春氷始泮便¶
勅登舟曉漲纔添遂¶
令駕艇而且長聆¶
懿訓敬奉¶
慈宫己知六合為家宜以萬方為養¶
金根既駕入輦道以扶輪¶
玉食方調進行宫而視膳爰是金鐃殷地風和青雀之¶
<pb:KR4h0149_WYG_036-24a>¶
　　艭繡䍐摩空日麗黄龍之舳揚舲濟瀨轉柁淄川¶
　　洑流出地盡是¶
恩波岳色興雲無非¶
仁澤蟻行而拜爵躍而迎總總林林熙熙攘攘¶
皇帝乃舍艛艓駕龍驪歴覽河干周咨水道斯時也靈¶
　　鼉應瑞妖鰐潛形雲物清明湍流淡沲於是¶
親加相度¶
躬自廵行按輿志以周詳進河臣而告誡共知禹鑿式¶
<pb:KR4h0149_WYG_036-24b>¶
　　睹成功陋彼漢祠徒循故事猶以地當水潦民困¶
　　凶荒撤己貢之¶
天儲足未周之民食當年齊地寧藉發棠此日長孺無¶
　　須矯詔千家歡笑咸為我¶
后所遺萬户飽騰皆拜¶
君王之賜若夫地隣甓社路出秦郵舟楫則排如雁齒¶
　　闠闤則比若魚鱗然而¶
鳳舸經行橋上依然成市¶
<pb:KR4h0149_WYG_036-25a>¶
龍旗所駐津頭不禁維舟¶
謂此邦之商販恒多計所入之羨餘不少減其半額俾¶
　　得均霑推彼地方視兹成例由是揚帆而下毘陵¶
　　當川澤之喉擊汰而南茂苑實梯航之㑹摩肩而¶
　　望似百水之朝宗翹足而瞻若嘉苖之兾雨¶
帝乃慰兹輿願擴此殊恩擁畫楫以遄飛撥蘭橈而徑¶
　　渡攔街父老刻玉為鳩塞巷兒童裁筠作騎齊上¶
萬年之頌争傳三祝之詞由是吳雲入越地即錢塘魯¶
<pb:KR4h0149_WYG_036-25b>¶
　　柝聞邾山名葛嶺謂¶
聖人豈甞後我幸百姓復得見天纔㸔鷁彩歡欲成雷¶
　　乍聴鸞聲觀仍如堵¶
帝心悦豫許為遲留經信宿而方還沛絲綸而未己¶
恩無不逮¶
徳豈勝書若夫山澤設税闗市有司自昔而然於今不¶
　　廢¶
特命計臣概行議減由是津梁估舶譏察無苛水市茶¶
<pb:KR4h0149_WYG_036-26a>¶
　　舲緡錢不費長年共樂商旅咸歌至乃¶
紫&KR0378;沛澤丹筆矜辜一開湯網盡屬良民初定虞刑即¶
　　宣司刺以至體恤民依激揚吏治雙鈎森灑¶
黄帕擎來八法精嚴¶
金函捧下封疆大吏歌湛露以増榮林壑舊臣浥卿雲¶
　　而起舞而且求賢¶
詔下籲俊門開廣收竹箭之良聿起菁莪之化¶
聖恩洋溢¶
<pb:KR4h0149_WYG_036-26b>¶
盛典光昭(臣/)謹稽之徃牒攷厥曩編見夫廵河浮洛首¶
　　行時邁之文泰畤汾隂僅紀遊觀之羙¶
皇上道光前聖徳冠百王渙澤流於八紘巽風布於四¶
　　極為生民以来所未有實千載一時之創聞(臣/)賦¶
　　質庸樗備員翰苑揄揚¶
聖治才媿馬班鼓吹鴻庥時逢¶
堯舜望¶
帝車之南指未随扈蹕之塵瞻日馭之北旋敬獻迎鑾¶
<pb:KR4h0149_WYG_036-27a>¶
　　之頌頌曰¶
皇馭九有奕世丕光祥徴玉紐瑞映珠嚢慶雲誕敷恵¶
風遐暢南通朱垠北届幽壌三江既道四宅攸寧坤維¶
奠位河伯效靈湯湯洪河其流東瀉電激井墟雷轟斗¶
野膴膴淮甸地形則窪或決其防害及桑麻¶
皇心惻然下土是恤¶
命官徃釐乃董厥職乃瀹乃疏乃塞其衝乃濬其淤乃¶
計其功乃寛其期乃考其績勿惜一勞期於永逸¶
<pb:KR4h0149_WYG_036-27b>¶
皇曰念哉是誠在余孰忍赤子而勿寧居乃駕龍船乃¶
乗鳳舸一水津門開帆轉柁¶
皇念¶
慈聖有瘁其容爰請於¶
宮萬福攸同至仁愛物大孝尊親¶
一人錫類四海儀型乃¶
敕羽林勿驚巷陌男不輟耕女不輟織載廵載歴於濟¶
於淮爰諮爰度克明克諧¶
<pb:KR4h0149_WYG_036-28a>¶
皇謂河臣其體余志勿疾勿徐用畢乃事嵗有漕粟截¶
其萬庾藏之民間為畢嵗儲昔時淮民水患是急孰拯¶
其溺惟¶
皇之徳昔時淮民杼軸其空孰賑其窮惟¶
皇之功屹屹吳㑹百雉䯱髵壺漿道迎望共雲霓¶
皇誡左右勿辟勿除歡聲動天¶
聖顔藹如既莅吳郊復臨越地吳民于于越民跂跂¶
皇曰徃哉余勿爾遺於陌於阡老扶幼携穆穆我¶
<pb:KR4h0149_WYG_036-28b>¶
皇胞與一切如日斯温如雨斯澤賦有常額¶
天家是輸疇實貧窶積此宿逋¶
皇恤兆民恩言屢下¶
徳音既孚謳歌遍野逐末者商惡其専利今昔相仍什¶
一其稅¶
皇曰寛之物力孔艱量減其徴通其貿遷孰為守臣善¶
率厥屬¶
皇心用嘉便蕃優渥¶
<pb:KR4h0149_WYG_036-29a>¶
宸章載錫鳯翥鸞停臣拜稽手罔不敬承¶
皇之賚恩實勵百司各敬爾位育我嘉師蕩蕩祥刑明¶
允是鞠孰為敗類以干罪戮¶
皇曰欽哉上帝好生釋彼前愆俾得自新¶
皇亦有言咨爾髦士天之生材為國任使爰廣其途爰¶
闢其門菁莪棫樸江漢懐恩穆穆我¶
皇靡澤不逮保合太和瀰淪無外百靈咸貺八風載宣¶
我¶
<pb:KR4h0149_WYG_036-29b>¶
皇作則億萬斯年¶
<pb:KR4h0149_WYG_036-30a>¶
　　豐澤園¶
御試紀¶
恩頌(有序/)　　　　　　　　　　　　湯右曽¶
　　(臣/)聞郅隆之世爰啟賡歌明穆之朝時形雅頌是¶
　　以絲綸宻勿之寄出自中宸文章翰墨之司傳於¶
　　前古黼黻鴻業歌詠太平列侍従之清班與樞機¶
　　之華選親承顧問班固之讀書禁中引論古今世¶
　　南之更直殿裏曲江亭上甲乙第夫羣僚積翠池¶
<pb:KR4h0149_WYG_036-30b>¶
　　邊賦詠専乎一事以至詞傾蘭葉凉入薫風不乏¶
　　清芬原多麗藻近臣後苑之應制傳於興國之年¶
　　奉詔賞花而賦詩紀自雍熙之代殿開澄碧裁逸¶
　　韻於直廬園啟玉津叶清文於湑露出則抽毫豹¶
　　尾入則簮筆螭頭此皆西清東壁之羙譚用為鳳¶
　　沼鸞坡之勝事欽惟我¶
皇上乾健乗符離明御厯研絶學於衍圗訪範率土光¶
　　華燦高文於日麗星陳敷天照耀慕詩書而鼓篋¶
<pb:KR4h0149_WYG_036-31a>¶
　　逺及占風候月之鄉被聲敎以歸琛遐覃烏弋黄¶
　　支之國盖¶
聖神之化遍萬邦而禮樂之風同六合矣又復琅函緗¶
　　帙象架牙籖瑶席啟夫¶
經筵細旃開於¶
講幄毎隆異數先被儒臣比者復¶
命分班入承¶
　内直晴開碧落獲聮佩以同趨地迥丹霄許含毫而¶
<pb:KR4h0149_WYG_036-31b>¶
　　遂上近依¶
黼座惟虬漏之時聞親奉¶
御床覺龍香之欲染¶
天顔惟穆¶
睿語加温地接鋪金宴分饌玉真屬遭逢之殊遇己為¶
　　臣子之至榮乃¶
九重復頒屢下之¶
恩俾一時頻沐非常之典火雲徂暑節還長養於南訛¶
<pb:KR4h0149_WYG_036-32a>¶
歩輦迎凉¶
詔許遊從於西苑於時晨曦初映瀼露未晞環流而萬¶
　　&KR0637;瀠洄繞樹而千章蓊鬰乍移鳳舸如秋汎於綘¶
　　河遥漾龍池恍天連夫瑶島鳬雛鶴子唼喋於波¶
　　光雲影之間荇葉菱絲浮沉於荻浦蓮塘之上遂¶
　　攀桂廡遥陟芝房蘭窓啟而影入重巒蘿幌開而¶
　　晴浮細靄踈兮苑栁拂繡栱以揺風宻䕃¶
　宮槐傍雕櫳而翳日傳¶
<pb:KR4h0149_WYG_036-32b>¶
玉音於霞表澤自中宣¶
頒珍膳於雲邊¶
恩流下漙於是逶迤複榭周厯重軒以至乎¶
　豐澤之園則¶
皇上重農勤民之所而刈禾觀稼之地也低連曲閣逺¶
　　架孤亭匪琢匪雕識茅茨之儉徳載芟載柞詢錢¶
　　鎛之土風滋春雨以移秧翠苕擢頴及秋風而結¶
　　實金鏤垂芒瞻覆隴之青青儼連阡之薿薿既播¶
<pb:KR4h0149_WYG_036-33a>¶
　　嘉榖還樹柔桑宻葉蠶宮濃隂繭館田家場圃相¶
　　錯於蓬山瀛海之中鄉遂溝塍忽移於¶
　紫禁黄扉之内良以寒耕暑織常軫恤於¶
皇情所由黛耜青裳並駢羅於¶
帝苑至矣哉豳風之序時物無逸之陳艱難莫得而名¶
　　矣遂乃縈紆遶檻迢逓周廊雲棟棲光璿流颺影¶
　　丹蓂翠萐悉是靈株紫脫黄麰無非仙頴冐霜停¶
　　雪挺琅玕之數尋待月含風舞篔簹之萬个潤金¶
<pb:KR4h0149_WYG_036-33b>¶
　　莖之露更益清隂溉玉泉之波彌添翠色於焉或¶
　　倚嘉樹或傍清池捧¶
　香案之篇題給¶
　尚方之筆札辨理學而分真偽得修身蒞事之大原¶
　　被潤澤而普豐亨識政本民天之至意又復象樽¶
　　載錫法酒頻傾味飫㫖嘉筵陳羞錯蒙¶
湛恩之汪濊被¶
厚澤以霑濡(臣/)未悉詞條空慚藝圃幸際文明之世思¶
<pb:KR4h0149_WYG_036-34a>¶
　　繙羣籍以報¶
　國恩濫充紀載之班尚媿諸生之試家法欣逢¶
　曠典敢獻蕪章謹拜手稽首而獻頌曰¶
聖人御宇久道化成府修事和禮備樂明文恬九服光¶
被八紘¶
瓊章寳字戛拊咸英倬彼雲漢萬物永貞維兹侍従首¶
被輝榮瀛臺之西波涵丹極闢地省農殷是稼穡惟民¶
所重在衣與食惟¶
<pb:KR4h0149_WYG_036-34b>¶
帝所勤務耕與織史書大有萬世法式仁溥堯年儉崇¶
禹徳欒櫨楶梲匪曰雕鐫清池滉瀁修竹㛹娟爰給隃¶
糜爰授雲牋肴分神鼎膳撤瓊筵三爵油油¶
君恩聿宣報稱無地寵渥自天膺兹殊典永戴高厚棫¶
樸作人或薪或槱朱草生階靈芝産牖醴泉出源嘉禾¶
被畝神功¶
聖徳伊古未有於萬斯年以頌我¶
后¶
<pb:KR4h0149_WYG_036-35a>¶
　　嘉禾頌(有序/)　　　　　　　　　宋敏求¶
　　嵗次涒灘時當清灝凉風被野碧飄金井之梧玉¶
　　露横空丹挹銀蟾之桂佐蓐收而執矩萬寳薦釐¶
　　擊土鼓以歌豳百華升瑞乃¶
　當宁繪屏於無逸¶
　宵旰¶
　彤廷且¶
乗輿命駕以忘勞廵行紫塞義歸柔逺豈比長楊五柞¶
<pb:KR4h0149_WYG_036-35b>¶
　　之遊典重省方寧羡在鎬横汾之燕¶
翠華過處箕伯清塵緹幕移来屏翳灑道睠彼繡壤特¶
　　産嘉禾擢穎菁葱上䕃五雲之麗抽芽灼爍旁霑¶
　　三露之滋碧透玲瓏斡大鈞之巧運紅翻䆉稏鍾¶
　　造化之神功珠實敷榮異穂彷合歡之樹玉芒煥¶
　　彩同莖如連理之枝盖八極為家一稃表應而兩¶
　　儀在握雙米呈符猗歟¶
聖世之休徵允矣¶
<pb:KR4h0149_WYG_036-36a>¶
　清明之上瑞懽呼比户翕萬姓之聚觀踴躍周行望¶
六龍而拜獻爰傳¶
天語馳¶
　示廷僚捧出¶
　鳳樓髙綴連珠之色徧觀鵷侶争披三秀之英紫頴¶
　　紛敷發霞光於瑶砌黄雲滿握映藻彩於璇題謂¶
　　仁卉升華事不妨於徴信即彤編誌瑞道無取乎¶
　　侈揚迓滋至之¶
<pb:KR4h0149_WYG_036-36b>¶
天休仍巍巍而不與瞻撝謙之¶
帝徳益蕩蕩以無名臣才愧雕蟲識同窺管垂紳瑣闥¶
　　欣分玉粒之膏委佩花磚喜睹金精之采粤惟方¶
　　策代有傳聞稽疏仡之遺編靈開炎帝溯放勲之¶
　　軼事瑞錫神堯異秀同條長發流徽於姒籙三苖¶
　　一穂思文誌慶於姬圗此皆世逺年湮未免疑多¶
　　信寡洎於漢生廣殿晉得華林固始濟陽合頴常¶
　　書於史牒醴湖新蔡九莖數見於方輿徴祥雖厯¶
<pb:KR4h0149_WYG_036-37a>¶
　　代同稱紀瑞實¶
　熙朝獨盛陸離斗綴光分天漢之星錯落珠瑩秀奪¶
　　閬風之樹胚胎元化孕結靈根肖六合之同心驗¶
　　三才之一氣是固離治渙方升之照萬彚咸豐泰¶
　　階臨既濟之期百昌益萃仁耕義耨涵化育於心¶
　　田坤轉乾旋發休嘉於徳産者也(臣/)謹拜手稽首¶
　　而獻頌曰¶
於皇我¶
<pb:KR4h0149_WYG_036-37b>¶
皇登三軼五立我烝民受¶
天之祜闓澤覃敷湛恩汪布懐柔神人緝熙純嘏金商¶
淅淅瑞露瀼瀼乃¶
駕六龍乃廵朔方塵清玉塞日麗周行謡衢擊壤忭舞¶
趨蹌無髙不播無平不殖眷彼良禾厥種非一青甲敷¶
兮紫芒耀色有芑浮白有&KR1666;薦赤中産嘉榖異穂同莖¶
二氣之華五行之精百昌之最九土之靈承榮¶
輦路熠燿其英父老擷之獻於¶
<pb:KR4h0149_WYG_036-38a>¶
天子¶
天子視之為民色喜謂是尋常弗居盛羙仰惟¶
至徳益光國史粤若稽古代重嘉祥景星慶雲騶虞鳳¶
凰旅獒越雉寳鼎芝房物華人瑞方䇿鋪張孰若斯禾¶
治理根本可薦馨香可登倉廩驗氣呈和占年表稔屈¶
軼徒竒蓂莢莫並金莖合秀瓊蕊分披以彰¶
聖治無偏無陂以徵¶
聖化海航山梯¶
<pb:KR4h0149_WYG_036-38b>¶
天子萬年福禄永綏¶
<pb:KR4h0149_WYG_036-39a>¶
臨雍禮成頌(有序/)　　　　　　　　張廷玉¶
　　欽惟我¶
皇上以天亶之姿懋日新之學興道致治文敎覃敷東¶
　　西朔南㒺不暨訖乾隆三年春三月甲寅¶
躬行視學之典釋奠於¶
先師先日致齋百禮咸秩大昕鼓衆環集於橋門¶
皇帝整法駕従百官言¶
詣辟廱自大成門¶
<pb:KR4h0149_WYG_036-39b>¶
降輦而入¶
升階就位儼恪有加奠獻既行乃¶
御彜倫堂¶
命儒臣進講經書¶
王言昭示廣大精㣲自王公卿尹以及六館生徒四氏¶
　　十哲子孫環列拱聴莫不愉懌鼓舞思自振勵以¶
　　近¶
天子之光而沐¶
<pb:KR4h0149_WYG_036-40a>¶
聖人之澤煌煌盛典千載一時臣謹按記云古者建國¶
　　君民敎學為先言人君致治之本之必由於學也¶
　　書云學古入官議事以制言人臣輔治之術之必¶
　　由於學也故説命之辭曰念終始典於學又曰學¶
　　於古訓乃有獲¶
孔子生知之聖不廢敏求用能兼綜百王師表萬世我¶
皇上聰明睿智文武聖神薄海内外無不知¶
聖天子道徳髙深超越隆古而臣叨被¶
<pb:KR4h0149_WYG_036-40b>¶
殊遇日侍¶
禁廷當¶
深宮毓徳之年即己備員講讀親覩我¶
皇上懋勉功深基命宥宻敬體¶
世宗憲皇帝明理立誠之寳訓敦行不怠日就月将以¶
　　徇齊敦敏之質而加功之宻進學之勤有非承學¶
　　之士所能及其萬一者是以¶
御極以来敷政寧民無非夲天徳而行王道作君作師¶
<pb:KR4h0149_WYG_036-41a>¶
　　一以貫之實有以接洙泗之心傳而臻二帝三王¶
　　之治兹當¶
臨雍釋菜大典丕昭臣幸得親随灌獻之末恭承¶
聖誨用敢質言所見作為歌詩紀述羙盛非徒襲揚扢¶
　　之具文實将以昭式多士流示無窮臣不勝踴躍¶
　　懽忭之至謹拜手稽首而獻頌曰惟¶
皇敬學表正自躬文思光被化理聿隆風敎之本厥由¶
性功緬企¶
<pb:KR4h0149_WYG_036-41b>¶
先師心源則同(其一/)¶
至矣素王規天矩地受命端門斯文是寄¶
列聖相承欽崇弗替¶
帝徳重光禮明樂偹(其二/)¶
峩峩廟貌翬革奕新¶
宸翰髙懸輝映星辰肅将祀事維暮之春¶
鸞旂戾止言詣成均(其三/)¶
鸞旂央央㦸門斯啟拜獻¶
<pb:KR4h0149_WYG_036-42a>¶
登階牲牢備體有睟其容有秩其禮百爾趋蹌師師濟¶
濟(其四/)¶
祀事既備乃開講筵聖謨洋洋如日麗天¶
詔爾儒臣是究是研俾爾庶士是陶是甄(其五/)¶
皇帝曰都後先一揆入聖之階如塗有軌講學敦行遹¶
觀厥羙凡此秀民咸喻朕㫖(其六/)¶
亹亹吾¶
皇繼天立極位育其功欽明其徳成性存存小心翼翼¶
<pb:KR4h0149_WYG_036-42b>¶
發為¶
訓辭為萬古式(其七/)¶
太和翔洽賢俊彚升薪之槱之髦士用蒸文治亶敷隆¶
隆其興億萬斯年百禄是承(其八/)¶
　¶
　¶
　¶
皇清文頴巻三十六¶
