# -*- mode: mandoku-view; -*-
#+TITLE: 皇清文穎
#+DATE: 2015-08-25 00:42:26.086548
#+PROPERTY: ID KR4h0149
#+PROPERTY: BASEEDITION WYG    
#+PROPERTY: JUAN 卷七十一
<pb:KR4h0149_WYG_071-1a>¶
欽定四庫全書¶
皇清文頴卷七十一¶
　詩¶
　七言律詩¶
　淵鑑齋觀魚　　　　　　　理密親王允礽¶
㶑灔波光傍玉除修鱗游泳自舒徐依蒲藉藻羣相得¶
舞濶揺深縱所如百道飛泉當檻合一泓清鏡入牕虛¶
臨流到處歌於牣總被汪洋¶
<pb:KR4h0149_WYG_071-1b>¶
聖澤餘¶
　　太液新柳　　　　　　　理密親王允礽¶
御苑垂楊二月時銀塘曲曲正流澌囬環水映靑羅帶¶
浩蕩春融碧玉枝一片輕隂依鳳沼千條嫩葉拂龍池¶
靈和昔日風流甚不及當今雨露滋¶
　　慶雨　　　　　　　　　理密親王允礽¶
三時農事重時和¶
聖主精誠感召多梅雨平添三尺水麥秋還聽兩岐歌¶
<pb:KR4h0149_WYG_071-2a>¶
神臯積潤融靑壤繡隴清風荷綠蓑芳草垂楊村畔路¶
可知沾灑盡¶
恩波¶
　　陪¶
駕幸五臺山　　　　　　　　理密親王允礽¶
鳳刹虹幡碧落懸盤空磴道白雲穿上方恍在諸天外¶
積雪疑從太始前山號淸涼澄法界地開功德引飛泉¶
曼陀花雨紛紛落總爲¶
<pb:KR4h0149_WYG_071-2b>¶
君王種福田¶
　　菩薩頂雪月　　　　　　理密親王允礽¶
山川皎潔一時匀始信空王道力眞蓬海三千皆種玉¶
絳樓十二不飛塵侵衣夜色渾疑晝繞¶
座寒光未覺春總為¶
聖神徴瑞應萬年有道福駢臻¶
　　金蓮花　　　　　　　　理密親王允礽¶
塞外奇葩帶瑞烟却從陸海吐金蓮名同西華原無别¶
<pb:KR4h0149_WYG_071-3a>¶
色借中央倍覺妍映日似分黄繖影臨風欲傍¶
御袍鮮承¶
恩入夜還䝉¶
召寶炬先排¶
法駕前¶
　　恭侍¶
聖駕閲視河隄　　　　　　　理密親王允礽¶
河干芳草正萋萋¶
<pb:KR4h0149_WYG_071-3b>¶
輦路逶迤接大隄新緑漸添楊柳岸春烟多在杏花蹊¶
行宫日近千官集平野雲連萬幕齊淮浦昔聞憂水國¶
祗今瑞麥滿平畦¶
　　湖心亭　　　　　　　　理密親王允礽¶
鳳艒龍艑任溯洄波心突兀起樓臺盤旋水向中間繞¶
淡遠山從四面來照眼雲霞隨日麗忘機鷗鷺拂波廽¶
笙歌迭奏¶
宸襟合願挹梅花獻¶
<pb:KR4h0149_WYG_071-4a>¶
壽杯¶
　　玉蘭　　　　　　　　　理密親王允礽¶
蘢蔥芳樹倚雲端仙掌亭亭映玉欄開處毎知春欲半¶
飛來却訝雪初殘瑶臺日麗生香暖湘浦風高入珮寒¶
一自天隨題句後木蘭舟上好同看¶
　　榴花　　　　　　　　　理宻親王允礽¶
上林開過淺深叢榴火初明¶
禁院中翡翠簾垂新葉綠珊瑚筆映好花紅畫屏帶雨¶
<pb:KR4h0149_WYG_071-4b>¶
枝枝重丹竈蒸砂片片融獨與化工迎暖律年年芳候¶
是薰風¶
　　檣燈　　　　　　　　　理密親王允礽¶
㣲茫暝色起前川萬盞紅燈颭浪圓高拂林梢明碧漢¶
倒廻水底麗珠躔光澄烟霧遥如覿影射蛟龍夜不眠¶
知是¶
御舟經宿處衆星盡拱北辰懸¶
　　過天津衞　　　　　　　理密親王允礽¶
<pb:KR4h0149_WYG_071-5a>¶
津門形勝¶
帝京東襟帶滄瀛左輔雄際海雲霄瞻日近滿城烟火¶
慶年豐千村鹽莢熬波白萬里帆檣浴浪紅最是昇平¶
王㑹盛梯航絡繹此來同¶
　　賦得青歸柳色新　　　　理密親王允礽¶
春光淡沲午風和一色垂楊碧縷搓淺黛乍沾新雨足¶
輕隂偏傍野橋多坐當密處鶯先覺染到深時水欲波¶
造物無私如有意片帆未遣拂烟過¶
<pb:KR4h0149_WYG_071-5b>¶
　　吳中農家多蓺菜春深黄花徧野偶賦¶
　　　　　　　　　　　　　理密親王允礽¶
細篩金粟綴瑶簪短陌長阡一色深斜帶柳隄黄不辨¶
界開麥隴緑微侵香來四面栴檀海綺散千郊錦繡林¶
未識東皇陶鑄巧風光總入荷鋤吟¶
　　飛來峰　　　　　　　　理密親王允礽¶
靈鷲高峰儼畫屏飛來竺國記圖經危梯下瞰呼猿洞¶
逺靄遥連放鶴亭樹不辨名濃淡綠(樵人言山樹約四/百種多不能辨)¶
<pb:KR4h0149_WYG_071-6a>¶
石如染黛淺深靑意行更喜泉聲徹琴筑泠然盡日聽¶
　　竹花　　　　　　　　　理密親王允礽¶
爲愛臨流鳳尾斜不將丹粉鬬春華貞姿已放千梢翠¶
修幹深垂萬籜花月影忽篩紋錯落風莖未改骨槎枒¶
多應預兆江郎夢班管紛披五色霞¶
　　冬至陪祀¶
南郊　　　　　　　　　　　恒温親王允祺¶
金闕鐘鳴夜未闌南郊濟濟㑹千官¶
<pb:KR4h0149_WYG_071-6b>¶
乘輿已命蒼龍駕鹵簿遥趨太乙壇自幸隨班瞻盛典¶
正逢吹管送嚴寒河清海晏年年慶每向¶
圜丘侍玉鞍¶
皇太后萬壽無疆詩　　　　　恒溫親王允祺¶
西池廣樂奏鈞天凝望璇宫起瑞烟梅吐一枝香正永¶
蓂舒三葉歴方綿須知寳殿承歡日總是¶
慈闈强飯年自愧稱觴無以佐惟歌小雅九如篇¶
乾清宫侍宴　　　　　　　　恒溫親王允祺¶
<pb:KR4h0149_WYG_071-7a>¶
仙禁初舒一葉蓂瑞雲時向玉階停堯樽香滿春前舉¶
天語溫多醉後聽無限恩光分几席始知樂事聚家庭¶
年年此際陪歡宴四海雍和萬類寧¶
　　奉¶
詔舉家得遊¶
御園詩以誌喜　　　　　　　恒溫親王允祺¶
無限恩光下九天欣看盡室賦遊仙漫從瑶草琪花裏¶
直到銀河閬苑邊樓閣開時霞氣湧山巒起處日光懸¶
<pb:KR4h0149_WYG_071-7b>¶
君王定有那居慶稽首還歌在藻篇¶
　　恭和¶
御製餞大學士李光地暫囘閩省詩¶
　　　　　　　　　　　　　淳度親王允祐¶
理學淵源誦大儒位隆鼎鼐贊¶
皇謨虞廷昔日都俞美¶
聖世今朝德澤敷暫向南閩歌泰運還瞻北斗憶乾符¶
恩榮此際賡歌盛¶
<pb:KR4h0149_WYG_071-8a>¶
睿藻秋風餞遠途¶
　　玉蘭花應¶
制　　　　　　　　　　　　淳度親王允祐¶
艶陽春靄正芳時¶
鳳閣花開碧玉姿彷彿淡雲凝寶樹依稀白露綴瓊枝¶
氤氳香氣浮烟篆皎潔清光泛水池得侍¶
膝前同勝賞咸歌膏澤沛恩滋¶
　　熱河夏日卽景　　　　　淳度親王允祐¶
<pb:KR4h0149_WYG_071-8b>¶
四面垂隂覆緑楊深深庭院晝方長半牀古帖從容賞¶
一縷清烟自在香卷幔不知炎日苦披襟正値午風涼¶
閒來一望無窮趣簾外山光接水光¶
　　賦得殿閣生微涼　　　　淳度親王允祐¶
好風應候自南方習習吹來殿閣涼苑外毎搖楊柳緑¶
水邊時送芰荷香消將暑氣都應盡解却煩心頓已忘¶
長日飄飄人自得遠天不覺又斜陽¶
　　暢春園夏日應¶
<pb:KR4h0149_WYG_071-9a>¶
制　　　　　　　　　　　　淳度親王允祐¶
佳辰又喜逢深夏是處園林帶早涼岸外緑楊垂似帶¶
枝間好鳥囀如簧人家共被薰風遠物類齊欣化日長¶
歲歲年年依¶
膝下晨昏咫尺接¶
恩光¶
　　扈¶
駕祀¶
<pb:KR4h0149_WYG_071-9b>¶
方澤　　　　　　　　　　　淳度親王允祐¶
炎炎九夏景方中喜見¶
方丘大禮崇長日更勞¶
天子駕順時特報¶
地祗功羣瞻肅肅馨香薦共睹雍雍俎豆豐自是至誠¶
能感格和風甘雨樂融融¶
南郊禮成恭紀　　　　　　　淳度親王允祐¶
龍樓向曉¶
<pb:KR4h0149_WYG_071-10a>¶
鑾輿發肅肅¶
郊壇舉舊章仰看九霄星尚燦喜逢萬國日初長樂和¶
並奏簫韶響禮獻同瞻俎豆光有道太平開景運相觀¶
雲氣盡凝祥¶
　　望¶
陵　　　　　　　　　　　　淳度親王允祐¶
祥烟佳氣擁層巒鬱鬱葱葱作大觀四野廽環如鳳翥¶
諸山高聳似龍蟠規模直向天中起形勢疑從掌上看¶
<pb:KR4h0149_WYG_071-10b>¶
整轡遥思¶
前代烈¶
興朝基業萬年安¶
　　扈¶
駕謁¶
陵　　　　　　　　　　　　淳度親王允祐¶
迢遥一望鬱蒼蒼烟靄雲嵐帶瑞光萬代共瞻¶
先澤遠¶
<pb:KR4h0149_WYG_071-11a>¶
一人親展孝思長山前細聽簫韶奏松下時陳俎豆香¶
盡仰發祥從此地自今永世卜遐昌¶
　　桃花寺¶
　行宫　　　　　　　　　　淳度親王允祐¶
桃花古寺接崔嵬鬱鬱烟雲帶曉開塞外新瞻¶
行殿聳天邊常喜¶
翠華來人過池影氷初合僧誦經聲日㡬廻處處太平¶
風景好¶
<pb:KR4h0149_WYG_071-11b>¶
宸遊獨幸得追陪¶
　　早朝　　　　　　　　　淳度親王允祐¶
曉入天街漏未闌遙瞻瑞色滿¶
朝端輝煌銀燭連星燦縹緲紅雲帶露看仗下龍旗紛¶
五色¶
殿前鷺序集千官太平¶
聖主垂裳日拜舞呼嵩萬國歡¶
　　送¶
<pb:KR4h0149_WYG_071-12a>¶
駕　　　　　　　　　　　　淳度親王允祐¶
欣逢¶
聖世舉時廵况復良辰正小春肅肅旌旗懸日月悠悠¶
道路淨埃塵沾¶
恩拜舞連千里戴¶
澤歡呼遍萬民共喜陽和生¶
帝輦太平處處沐¶
深仁¶
<pb:KR4h0149_WYG_071-12b>¶
　　迎¶
駕　　　　　　　　　　　　淳度親王允祐¶
聖朝雨露遍遐方天上¶
鑾逥日月光自是人間心共慰况當¶
膝下喜彌長千官敬迓雲旗下萬姓歡呼¶
玉輦傍遥識瑞烟兼紫氣相隨一路報嘉祥¶
　　恭祝¶
兄雍親王壽　　　　　　　　怡賢親王允祥¶
<pb:KR4h0149_WYG_071-13a>¶
朱邸筵開介壽時¶
九重恩眷集繁禧純誠自是承¶
歡本仁厚端爲受福基三島露濃培玉樹小春風暖䕶¶
璚芝年年願傍青鸞隊拜獻南山祝嘏詞¶
　　奉和¶
兄雍親王早起寄都中諸弟元韻¶
　　　　　　　　　　　　　怡賢親王允祥¶
涼風習習捲紗帷花影剛隨日影移紈扇罷揮知暑退¶
<pb:KR4h0149_WYG_071-13b>¶
袷衣初試覺秋遲喜聞魚雁傳芳訊更捧珠璣慰逺思¶
屈指郵亭迓歸騎洗塵先奉酒盈巵¶
　　奉和¶
兄雍親王山居偶成元韻　　　怡賢親王允祥¶
蓮漏無聲鳥不譁山中習靜味偏賒間尋别院新栽竹¶
坐數前溪未放花小嶺日高松影直方塘風過水紋斜¶
太平盛世身多暇著屐擕笻踏淺沙¶
　　奉和¶
<pb:KR4h0149_WYG_071-14a>¶
兄雍親王春園讀書元韻　　　怡賢親王允祥¶
紫燕穿簾西復東一庭柳絮颺春風書開緗帙迎新綠¶
硯試端溪㸃落紅雨霽霞光明戶牖日斜香篆出房櫳¶
分隂珍重攻文史益信前賢蘊不窮¶
　　題樂志圖　　　　　　　　莊親王允祿¶
安榮全荷¶
聖恩周樂志園成不外謀勺水拳山藏曲折小亭疎檻¶
足優游野花隨意憑開謝嘉客忘懷任去留大隱湏知¶
<pb:KR4h0149_WYG_071-14b>¶
城市穩個中容與更何求¶
　　子𢎞普荷¶
聖恩頒賜名茶綵扇等珍物詩以勉之¶
　　　　　　　　　　　　　　莊親王允祿¶
擎來珍品自¶
瑶宫盡室欣傳¶
聖澤隆咫尺¶
天顔聆¶
<pb:KR4h0149_WYG_071-15a>¶
寳訓片時¶
溫語沐¶
仁風伏知¶
帝德眞無際仰報¶
皇恩在此中感頌衷情難悉展惟宜黽勉讀書工¶
　　嘉陵江舟行　　　　　　果毅親王允禮¶
千里江聲一艇收(唐元微之有千里/嘉陵江水聲句)水牕烟景接山郵¶
桃花新漲驚雷轉石黛蒼波到海流(韋應物聽嘉陵江/水聲詩雷轉空山)¶
<pb:KR4h0149_WYG_071-15b>¶
(驚杜甫詩嘉陵江色何所似石黛碧玉相因依又/元微之詩蒼溪縣下嘉陵水入峽穿江到海流)秀疊¶
錦屏長不捲(錦屏山在嘉/陵江南峽)天清月峽曲相投朱欄靑壁¶
重重數絶勝凝眸望喜樓¶
　　熱河¶
　行宫應¶
制　　　　　　　　　　　　果毅親王允禮¶
灤河北拱萬山層别殿輕飈掃鬱蒸¶
清蹕朝從黃道出天階遙見紫雲凝披襟風拂瑤林樹¶
<pb:KR4h0149_WYG_071-16a>¶
入座涼生玊盌氷觀稼省耕眞樂事舜絃聲裏頌¶
升恒¶
　　嘉榖二首　　　　　　　果毅親王允禮¶
六御廵秋出上方中田省歛重農祥零瀼玉露連莖秀¶
掩冉金風五穗香龍尾¶
賜觀誇頴栗豚蹄稱祝滿倉箱嘉禾篇帙今遺逸願續¶
豳風譜樂章¶
國寶民天重歲時嘉生同頴自離披江茅無用誇三眷¶
<pb:KR4h0149_WYG_071-16b>¶
隴麥還㸔秀兩岐榖熟名鄉稱上瑞禾興改邑叶¶
昌期¶
聖朝原不徴符緯寒暑惟求免怨咨¶
　　新燕　　　　　　　　　果毅親王允禮¶
草香微透綠萋萋掠地紅襟一剪齊簾影乍晴春社雨¶
梁㾗仍帶去年泥客心戀主非無定絮語依人不厭低¶
試逐流鶯尋好處上林近在¶
鳳城西¶
<pb:KR4h0149_WYG_071-17a>¶
　帝京十景詩　　　　　　　果毅親王允禮¶
　　　瓊島春雲¶
靑帝逥鑾入太微瑤峰面面覆雲衣爲霖有意晴還濕¶
出岫無心暖未歸乍見金枝蟠翠嶺旋看紫蓋䕶彤扉¶
從龍霄漢非難事五色時時傍¶
六飛¶
　　　太液晴波¶
榮光五色帝時多魚藻詩成發棹歌織女機絲通漢水¶
<pb:KR4h0149_WYG_071-17b>¶
影娥臺榭瞰汾河¶
翠華高揭空中月彩枻遙添雨後波浪説瀛洲遶禆海¶
蓬萊一水碧嵯峨¶
　　　居庸疊翠¶
太行東下勢如奔三疊高臺虎豹蹲到海仍鞭蒼石去¶
際天惟度白雲㾗車書萬里通南服鎖鑰千秋壯北門¶
逥首狼烟都不聳桑麻影裏罷邊屯¶
　　　薊門烟樹¶
<pb:KR4h0149_WYG_071-18a>¶
薊邱雨過碧雲横遠樹迷離逗早晴日射柔條含靄重¶
風吹眠柳著烟輕透春嬌鳥花間哢碾碧香車鏡裏行¶
最是陽和多景物浮埃不動酒旗平¶
　　　西山霽雪¶
羣玉山頭望欲空¶
帝城雲母列屏風花開瓊樹輕烟散玉滿藍田曉日烘¶
芝草谷深迷四皓¶
御爐香煖醉三公仙郎白雪今猶和盡與終南景色同¶
<pb:KR4h0149_WYG_071-18b>¶
　　　盧溝曉月¶
太白離離北斗横修途輿馬戒裝行淒迷寒月征人影¶
斷續荒雞旅店聲南服長征通魯衞東流分𣲖入幽并¶
石欄橋下周京路十里晴沙似掌平¶
　　　金臺夕照¶
蕭條落葉隔溪聞寂寞荒臺一徑分暮靄横空遮遠樹¶
歸鴉將子入重雲雄師已壓齊東郡駿馬應空冀北羣¶
惆悵千年一囬首高城白草自斜曛¶
<pb:KR4h0149_WYG_071-19a>¶
　　　玊泉垂虹¶
石磴盤紆走白虹泠泠環珮和松風乍看㶑灔空中瀉¶
應有江河絶頂通練影平分高碧翠落花低逐¶
御溝紅鎬京自昔神靈宅瀍澗東西輯瑞同¶
　　　南囿秋風¶
十二離宫木葉稀¶
宸遊玉輅繞朱旗秋分銀漢傳清露天上金莖傍紫微¶
御栁眠時新雁過渚蓮稀處野鷗飛鄒枚侍從多情豫¶
<pb:KR4h0149_WYG_071-19b>¶
别苑時時望¶
衮衣¶
　　　東郊時雨¶
春日横塘翠瀫添菖蒲如㦸緑芊芊燕棲茅舎泥猶濕¶
鳩拂桑林羽未便南陌遊人雙屐雨東畬田叟一簔烟¶
隂陽無復憂愆伏珥筆應書大有年¶
　　春草　　　　　　　　　果毅親王允禮¶
不辨江蘺與杜蘅東風吹處一時生西湖冉冉尋芳路¶
<pb:KR4h0149_WYG_071-20a>¶
南浦萋萋送客情細雨迷離添杳靄夕陽掩映更分明¶
垂鞭最憶花時節河畔靑靑縱馬行¶
　　題唐六如畫漁翁即用六如自題原韻¶
　　　　　　　　　　　　　果毅親王允禮¶
一櫂烟波是勝遊投竿舉網日悠悠歌殘桃柳三更月¶
醉遍蒹葭萬頃秋雨滴孤篷應破夢風飄長笛總無愁¶
全家盡識滄洲趣嘯傲同登舴艋舟¶
　　賦得風來花自舞　　　　　諴親王允祕¶
<pb:KR4h0149_WYG_071-20b>¶
衆卉鮮妍不染塵和風披拂到階頻千枝駘蕩全無力¶
萬朶輕盈别有神曲徑飄來香婉轉方塘映去體停勻¶
春園到處皆堪賞何事歌臺羡舞人¶
　　冬至早朝　　　　　　　　諴親王允祕¶
律轉升新佳氣催玉繩遙報早春囬日臨錦戸初添線¶
雪霽香階欲放梅曉景氤氲凝¶
殿闕雲光燦爛䕶蓬萊千官拜舞¶
瑤墀下華祝嵩呼獻¶
<pb:KR4h0149_WYG_071-21a>¶
壽杯¶
　　賦得斜日半江明　　　　　諴親王允祕¶
一片澄波晚霽鮮斜陽掩映半川前暉殘逺岫横江度¶
影入歸帆傍㟁牽水色溟濛連暮靄山村羃䍥帶炊烟¶
樓頭極目長天外轉訝隂晴著景偏¶
　　賦得草色入簾靑　　　　　諴親王允祕¶
禁院風和曙景微一簾晴影帶朝暉階前細草承金佩¶
砌下芳茵映錦幃緑雜苔㾗長入戶曉含露顆欲沾衣¶
<pb:KR4h0149_WYG_071-21b>¶
小齋自覺延幽賞彷彿平郊麥浪肥¶
　　松風　　　　　　　　　　諴親王允祕¶
㡬度風吹庭院淸松枝瀟灑泛濤聲濃排山面千重嶂¶
翠掃林間萬壑鳴野鶴驚飛凌碧落仙人乘馭下蓬瀛¶
最憐入夜供淸聽還勝新篁奏管笙¶
　　春波泛艇　　　　　　　　諴親王允祕¶
淑景銜波滑笏流晴光靄靄泛輕舟逺横畧彴如虹影¶
緑漲平塘似鴨頭烟柳舒條垂短岸新萍牽蔓漾芳洲¶
<pb:KR4h0149_WYG_071-22a>¶
數聲欵乃臨溪度驚起前灘兩兩鷗¶
　　霜柳　　　　　　　　　　諴親王允祕¶
瑟瑟微颸度柳寒霜摧落葉滿溪灘烟浮逺岸秋容淡¶
風過疎林碧縷殘㡬處靑山空暮靄一灣碧澗自淸瀾¶
逥思旖旎三春日倐忽經今不忍看¶
　¶
　¶
　¶
<pb:KR4h0149_WYG_071-22b>¶
　¶
　¶
　¶
　¶
　¶
　¶
　¶
皇清文頴巻七十一¶
